№75 (16352)         
1986 оны гуравдугаар сарын 23.
Залуучуудын үүрэг

<< Монголын Хувьсгалт Залуучуудын Эвлэл социалист бүтээн байгуулалтын шинэ том зорилтыг хэрэгжүүлэхэд залуучуудын бүтээлч санаачилга, оргилуун их хүчийг чиглүүлэх ёстой >> гэж БНМАУ-ын эдийн засаг, нийгмийг 19861 - 990 онд хөгжүүлэх Үндсэн чиглэлийн төсөлд заажээ. 

МАХН-ын XIX их хурлыг хөдөлмөр, сурлага, урлаг, спортын өндөр амжилтаар улам шинэ таван жилийн гараанаас эхлэн жигд өндөр хурдацтай бүтээлчээр ажиллах санаачилга хөдөлгөөн манан орны залуу үеийнхний дунд өрнөж байна. Гагцхүү халуун залуу насны дундаршгүй тэрхүү эрчим хүчийг зөв зохистой, шуурхай зохион байгуулан, эрдэм мэдлэгийн салбарт ч бүтээн байгуулалтын талбарт ч, урлаг спортын дэвжээнд ч, ер амьдрал ахуйн бух хүрээнд залуу үеийнхний авьяас билгийг ундруулж, эрчим хүчийг оргилуулж, санаачилга бүтээлийг арвижуулах талаар тэдгээрийн дайчин байгууллага МХЗЭ-ийн ажлыг тал бүрээр сайжруулах хэрэгтэй байна. 

<< Үр ашиг, чанар, хөдөлмөрийн бүтээмж, арвилан хэмнэлтийн төлөө социалист уралдаан, энэ жил болох найрамдлын их наадмуудыг угтаж зарласан уралдаанд авсан залуучуудын амлалт үүргийг хэрэгжүүлэх нь МАХН-ын XIX их хуралд залуу үеийнхний өргөн барих амжилтыг арвижуулахад түлхэц өгөх ёстой. 

МХЗЭ-ийн Төв Хорооны << тэргүүний ажилчин залуу алтан медальт, Улаанбаатар хотын барилгын трестийн барилгачин, БНМАУ-ын хөдөлмөрийн баатар П. Пашка даргатай залуучуудын гавшгай бригадын хамт олон МАХН-ын XIX их хурлын өмнө эхний хагас жилийн барилга угсрах төлөвлөгөөг давуулан биелүүлж, улмаар их наадмууд угтаж шинээр хоёр барилгыг хугацаанд нь чанарын өндөр үзүүлэлттэй ашиглалтад өгөх шахуу үүрэг аваад шамдан ажиллаж байна. 

Тэрчлэн Улаанбаатар хотын Вилгельм Пикийн нэрэмжит хивсний үйлдвэрийн ХЗЭ-ийн гишүүд, залуучууд VIII таван жилийн гарааны онд мянган хавтгай дөрвөлжин метр хивс илүү үйлдвэрлэх үүрэг аваад хэрэгжүүлэхээр урамтай хөдөлмөрлөж байна. 

МАХН-ын XIX их хурал угтсан уралдаанд савхин эдлэлийн үйлдвэрний оёдолчин, МХЗЭ-ийн XVIII их хурал, ДЗО-ны XII их наадмын төлөөлөгч Ж. Эрдэнэчимэг, савхин гутлын үйлдвэрийн ажилчин, МХЗЭ-ийн XVIII их хурлын төлөөлөгч Т. Ганбат, сүлжмэлийн нэгдүгээр үйлдвэрийн оёдолчин Д. Бат жаргал нар хошуучилж, оны эхний улиралд бүтэн таван сарын ажил хийгээд байна. 

Шилдэг тэргүүний залуучуудын хамт олны болон хувь хүний дууриалтай сайхан ийм жишээ цөөнгүй боловч хоёр зуун жар гаруй мянган гишүүнтэй хувьсгалт залуучуудын эвлэлийн байгууллагын далайцаар яривал юуны зарим нэгэн ийм үзүүлэлтэд тайвшрах ёсгүй. 

МАХН-ын XIX их хурал угтсан ажлыг МХЗЭ-ийн нийт байгууллага, гишүүд залуучуудын дунд эрчимтэй өрнүүлэхийн зэрэгцээ ХЗЭ-ийн анхан шатны байгууллагын ажлыг сайжруулж, арга барилыг боловсронгуй болгох, хүн бүртэй нүүр тулж ажиллах, сахилга. хариуцлага, зохион байгуулалт, дэг журмыг бүх шатанд өндөржүүлэх талаар асар их ажил шаардагдаж байна. 

МХЗЭ-ийн гишүүд, залуу хүн бүрийг социалист уралдаанд өргөн оролцуулж тэдний идэвх санаачилгыг дайчлан өрнүүлэхийн оронд бие биеэ давтсан олон аян, уралдааныг зэрэг зэрэг зарлаж, заримыг өрнүүлэхгүй орхих, эсвэл үр дүнгүй ор нэрийн төдий зүйл болгон ажил хэрэгч бишээр хэлбэрдэх хандлага ХЗЭ-ийн нэлээд байгууллагад үзэгдсээр байна. 

<< Залуу хүн бүхэн эрхэлсэн ажил, хөдөлмөр хичээл сурлагадаа хариуцлагатай, нягт нямбай хандаж аливаа дутагдал, хоцрогдолтой эвдэршгүй тэмцэж, төлөв даруу хүмүүжиж, эх орон, нийгэм, хамт олон, ахмад үеийнхний өмнө хүлээсэн үүргээ үнэнч шударга, нэр төртэй биелүүлж сурахад нь МХЗЭ-ийн байгууллагын үзэл суртал хүмүүжлийн ажил чиглэвэл зохино гэж МАХН-ын Төв Хорооны XI бүгд хурал дээр нөхөр Ж. Батмөнх хэлсэн билээ. Чухам энэ заалтыг яаж хэрэгжүүлж, юу хийж байна вэ? Эрхэлсэн ажилгүй эсвэл ажил хөдөлмөрөөс хойш суудаг, биеийн амрыг хардаг, хичээл сурлагаар хоцордог, архидаж танхайрдаг залуу хүн цөөнгүй байгаагаар барахгүй эвлэлийн гишүүдийн дотор ч ийм ноцтой дутагдал үзэгдсээр байна. Нөөц бололцоог илрүүлэн ашиглах, дутагдал доголдол, хоцрогдолтой эвлэршгүй тэмцэх талаар ХЗЭ-ийн хянах постуудын ажил ч идэвхгүй байдалтай байна. 

Манай орны эдийн засаг, нийгмийг 1986 - 1990 онд хөгжүүлэх Үндсэн чиглэлийн төсөлд заасан ёсоор шинжлэх ухаан техникийн ололт, дэвшилт технологи үйлдвэрлэлд өргөн нэвтрүүлэх, үйлдвэрлэлийн процессыг автоматжуулах, механикжуулах, робот техник, компьютерийн боловсрол эзэмшихэд залуу үеийнхнийг сурган бэлтгэх, хүүхэд залуучуудын техникийн сэтгэлгээ, зохион бүтээх авьяасыг хөгжүүлэхэд ХЗЭ-ийн байгууллага үсрэлт хийх хэрэгтэй. 

Малчдын эгнээг залуучууд нөхөн өргөтгөх үүрэгтэй бөгөөд мал маллагааны уламжлалт аргыг сайтар эзэмшиж, эмнэг хангал сургах, малчдын хөдөлмөрийг хөнгөвчлөх, хөдөөд соёл түгээх, хамт олны хэлбэрээр мал аж ахуйн хөдөлмөр эрхлэх зэрэг залуу малчны хийх ажил нэн их байна. Байгаль орчныг хамгаалах. хүнсний зорилтот Программыг хэрэгжүүлэх, туслах аж ахуй эрхлэх, жимс цэцэрлэг, загас, зөгий, туулай, шувуу үржүүлэх, ойн зурвас байгуулах зэрэг сонирхолтой, ашигтай шинэ зүйлийг гардан санаачлагчид нь залуучууд байх ёстой. Манай намын дайчин туслагч, бэлтгэл хүчний хувьд намын бодлого төлөвлөгөөг нэр төртэй биелүүлэхийн тулд нөөц бололцоог дээд зэргээр дайчлан шинэ таван жилийн төлөвлөгөөний жилүүдэд гавшгай хөдөлмөр, онц сурлага, авьяас чадвар, өндөр бүтээлийн гялалзсан амжилт гаргах нь МХЗЭ-ийн нийт байгууллага, гишүүд, залуу хүн бүрийн нэр төртэй эрхэм зорилт болж байна. 

