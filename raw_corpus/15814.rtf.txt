№165 (15814)
1884 ОНЫ ДОЛДУГААР САРЫН  11.
АРДЫН ХУВЬСГАЛЫН ИХ БАЯР

Аугаа их Октябрийн ачаар Дорно дахинд үүр гийж, буурай, хоцрогдсон ард түмнийг олон зуун жилийн нойроос сэрээж билээ. Бошгийг халах ардын нам эрх чөлөөний тэмцэлд ард ангийн зоригийг чангалан босгож, түших сайн нөхөртэй болгож өгснөөр монголын хувьсгал хүч нь бадарч, сүр нь мандаж, ялсан түүхтэй. Энэ бол ах Октябрийн дараахь анхны хувьсгалын нэг байв. 

Ард түмнийхээ түүхэнд шинэ эрин үеийг нээсэн ардын хувьсгалын яруу алдар улам бадарсаар байна. Дайчин тэмцэлд тэргүүн мөрөнд хүчин зүтгэсэн цогтой тэмцэгч хувьсгалчдын үйл хэрэг, алдар гавьяа үүрд мөнх! 

Ардын хувьсгал ялснаар, хамжлагат ёсонд хүлэгдэн, шарын шашинд мунхарч, гадаадын пүүсний ард баригдаж байсан хуучин монголын гунигт Түүх Эцэс болж, хувьсгалт ёсоор өөрчлөн шинэчлэх, бүтээн байгуулах шинэ монголын гараа эхэлжээ. Тэргүүн онолоор замаа гэрэлтүүлж, тэмцэлд нягтарч, хатуужсан Монгол Ардын Хувьсгалт Нам Лениний сургаалыг чин үнэнчээр мөрдөж, социализмын замаар улс орноо итгэлтэй жолоодож ирлээ. Манай ардын бүгд найрамдах, улс ангийн тэмцэл, шинэ, хуучны зөрчлийн бартаан дундуур саадыг давж урагшилсаар шинийг бүтээн тэтгэсээр, түүхэнд шинэ зам мөр гарган, өнөөгийн өндөрлөг дээр гарч ирэхдээ одоо үед хөгжил дэвшлийн замд ороод байгаа улс түмний сонирхол татсан үнэт туршлагыг бий болгосон юм. 

Өнөөдөр Монгол ардын хувьсгалын 63 жилийн ойн өдөр. Үлгэрт, жилийн газрыг сараар, сарын газрыг өдрөөр товчилдог бол үнэн байдал дээр манай орны хөгжил түүнээс хавьгүй илүү хурдтай байв. Ардын Монгол Улс намынхаа шалгарсан удирдлагын дор, Октябрийн ялгуусан орны ах дүүгийн өгөөмөр тусламжтайгаар түүхэн бодит хугацаанд том үсрэлт хийж, одоо социализмын материалтехникийн баазыг амжилттай байгуулж байна. 

Дан ганц хоцрогдмол мал аж ахуй шүтэж байсан монгол оронд цоо шинэ аж үйлдвэр, ажилчин анги үүсч өсөн, манай улс хөдөө аж ахуй аж үйлдвэрийн орон боллоо. Одоо манайд ЗХУ болон ах дүү социалист бусад орны тусламжтай байгуулагдсан, өндөр бүтээмжит техник төхөөрөмжтэй, сүүлийн үеийн технологитой орчин цагийн өдий төдий үйлдвэр олон нэр төрлийн бүтээгдэхүүн гаргаж байна. << Монголд хийв >> гэсэн бичээс тэмдэгтэй янз бүрийн бүтээгдэхүүн дэлхийн олон улс оронд очдог боллоо. 

Сүүлийн хорин жилд аж үйлдвэрийн бүтээгдэхүүн зургаа дахин өсч, нийгмийн нийт бүтээгдэхүүний 40-өөд хувийг эзлэх болжээ. Манайд одоо өдөрт 15, 2 мянган тонн нүүрс, 4, 7 сая квт цаг цахилгаан эрчим хүч, 14, 2 мянган гкал дулааны эрчим хүч, 354 мянган тоосго, 7, 3 мянган гутал үйлдвэрлэж байна. 

Механикжсан социалист хөдөө аж ахуй хүн амын хүнсний зүйлээр, аж үйлдвэрийг түүхий эдээр хангаж байна. Хувьсгалын жилүүдэд жижиг хэмжээний хувиа борлуулж, довоо шарлуулдаг аж ахуйн хэвшил аль хэдийнэ үеэ өнгөрөөгөөд малчдын хоршоолол хөдөө аж ахуйн нэгдлүүд өсөн бэхжиж, таваарлаг хамтын хом аж ахуй боллоо. Шинжлэх ухааны ололт, техникийг өргөн ашиглах илүү боломжтой нэгдэл дундын хоршооллууд байгуулагдав. Соёлын хувьсгал бичиг үл мэдэхийг устгаж, айл гэрийг номтой, ардын үрсийг эрдэмтэй болголоо. Хүүхдийг бүх нийтээр нь найман жилийн боловсролтой болгох зорилт хэрэгжиж байна. одоо улс ардын аж ахуйд ажиллагчдын таван хүн тутмын нэг нь дээд, дунд боловсролтой байна. Аж ахуй, соёлын олон салбарын мэргэжилтэн, түүний дотор инженер техникийн сэхээтэн өссөөр байна. 

Ардын хувьсгал, манай нийгмийн оюун санааны амьдралд гүнзгий өөрчлөлт гаргалаа. Ардын хувьсгал хөдөлмөрийн хүнийг, түүний ариун цагаан хөдөлмөрийг өргөмжилсөн. Ард иргэн бүрийн эх оронч хувь нэмэр, нэр төрийн хэрэг болсон үнэнч шударга хөдөлмөр манай эх орныг улам сайхан болгож байна. Эрх чөлөөт ард түмэн материал, оюуны ямар их Үнэт зүйл бүтээж чаддагийн нэг тод жишээг манай туршлага үнэмшилтэй батлан харууллаа. 

БНМАУ олон улсын өндөр нэр хүндтэй орны нэг боллоо. Одоо зуу шахам улс оронтой дипломат харилцаатай, олон арван улстай эдийн засаг, соёлын харилцаатай байна. Социалист хамтын нөхөрлөлийн болон НҮБ-ын гишүүн Монгол Ард Улс нийгмийн өөр өөр байгуулалтай улсуудын энх тайвнаар зэрэгцэн орших зарчмыг хэлбэрэлтгүй баримталж, дэлхий дахиныг заналхийлж байгаа цөмийн дайныг сэрэмжлэн зайлуулах, амьдрал, соёл иргэншлийг аврахын төлөө социализмын бусад орнуудын хамт шургуу тэмцэж, энх тайвныг сахихад санаачилга гаргаж, хувь нэмрээ оруулсаар байна. Манай ард түмэн өөрийн хувьсгалт ололт, ялалтыг аугаа их Зөвлөлт Холбоот Улстай томоохон ах дүүгийн найрамдлын үр шимтэй зүй ёсоор холбон үздэг юм. Ленин, Сүхбаатарын үндэслэсэн зөвлөлт, монголын бат зузаан найрамдал манай орны хөгжил, цэцэглэлтийн баталгаа болж ирсэн, болсоор ч байна. 

Манай ялсан хувьсгалын үр дүн бахтай сайхан, урагш хөгжих ирээдүйн төлөө гэрэлтэй сайхан байна, Шинэ бүтээн байгуулалт, шинэ хүмүүс манай өнөөгийн содон дүр төрх мөн. 

Ардын хувьсгалын ойг манай оронд энэ жил МАХН-ын III их хурал хуралдсаны болон БНМАУ-ыг тунхагласны 60 жилийн ойн онд тэмдэглэж байна. Түүхт ой угтсан бүх ард түмний социалист уралДаан түмэн олны бүтээлч эрч хүчийг оргилуулж, улсын төлөвлөгөөг нэр төртэй биелүүлэх, бүтээгдэхүүн, ажил, үйлчилгээний чанарыг улам сайжруулах, хариуцлага, сахилгыг дээшлүүлэхэд түлхэц өгч байна. 

Улс орныхоо социалист байгуулалтын үйл явцыг улам эрчимтэй болгох зорилтыг хэрэгжүүлэхийн төлөө манай орны хөдөлмөрчид намынхаа удирдлагаар зориг бадрангуй хөдөлмөрлөж байна. 

Манай хайрт эх орон БНМАУ мандтугай! 

