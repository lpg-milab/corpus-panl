№214 (16491)      
1986 оны наймдугаар сарын 6.
Үзэл суртлын боловсон хүчин

<< Би намынхаа даалгаврыг цаашид ч биелүүлж, үзэл суртлын фронтын байлдагч ухуулагчийн үүргээ сүргийн бэлчээр, малчны хотонд ч гүйцэтгэсээр явах болно. Ухуулан таниулж, үзэж туулсан бүхнээ хүнд хэлж, залуучуудад сургаж явах нь бидэнд жаргал байдаг юм " гэсэн Хөвсгөл аймгийн Түнхэл сумын << Ялалт >> нэгдлийн нэгдүгээр бригадын малчин, намын ухуулагч Г. Надмидын үг нь манай үзэл суртлын нийт боловсон хүчний зорилго, хүсэл эрмэлзлийг энгийн бөгөөд ойлгомжтойгоор илэрхийллээ. Энэ бол намынхаа үгийг өргөн олон түмэнд хүргэж явахын ач холбогдлыг ойлгосон хүний үг юм. Чухам ийм хүсэл эрмэлзэлтэй, нэр хүндтэй үзэл суртлын боловсон хүчний бүхэл бүтэн арми бий болсон нь манай намын нэг том ололт юм. 

МАХН-ын эдийн засаг, нийгмийн бодлогыг амьдралд хэрэгжүүлэх, хөдөлмөрчин олныг эх орныхоо социалист бүтээн байгуулалтын үйл хэрэгт дайчлан идэвхжүүлэх, шинэ хүнийг хүмүүжүүлэхэд үзэл суртлын боловсон хүчин, нийт идэвхтний гүйцэтгэж байгаа үүрэг үнэлж баршгүй их. Үзэл суртлын ажлыг өндөр түвшинд явуулж чадахуйц онол, улс төрийн өргөн мэдлэгтэй. намынхаа бодлого шийдвэрийн утга учрыг нэвтэрхий сайн ойлгож мэддэг, түүнийг хэрэгжүүлэх арга замыг олон түмэнд тайлбарлан таниулж чаддаг шилдэг тэргүүний хүмүүсээр үзэл суртлын боловсон хүчний эгнээг өргөтгөхийг нам байнга анхаарч, зохих арга хэмжээг дэс дараатайгаар авч хэрэгжүүлж байна. 

МАХН-ын XIX их хурал үзэл суртлын боловсон хүчний ажлыг зүй ёсоор үнэлэхийн хамт тэдний өмнө шинэ өндөр зорилт дэвшүүлж тавилга. Нөхөр Ж. Батмөнх их хурал дээр тавьсан тайлан илтгэлдээ << Намаас тавьж байгаа өргөн хүрээтэй шинэ зорилтыг хэрэгжүүлэхийн хулд үзэл суртлын ажилд иж бүрэн, ажил хэрэгчээр хандах үндсэн дээр түүнийг бүхэлд нь өөрчлөн сайжруулах хэрэгтэй байна. Энэ нь намын байгууллага, үзэл суртлын фронтын нийт ажилтнаас бүтээлч шинэ санаачилга, ихээхэн хүч чармайлт гаргахыг шаардаж байна >> гэж тэмдэглэсэн билээ. 

Энэ хариуцлагатай зорилт, чухал шаардлагыг биелүүлэхийн тулд үзэл суртлын боловсон хүчин юуны өмнө өөрийнхөө ажлын арга барилыг өөрчлөн сайжруулах хэрэгтэй. Ажлын арга барилаа өөрчилнө гэдэг бол юуны өмнө үйл ажилдаа шүүмжлэлтэй хандан, өөртөө тавих хяналт, шаардлагыг өндөржүүлж, ам ажлын нэгдлийг ягштал хангах, хэн бүхний мэдэх ерөнхий зүйлийг олон түмэнд давтан нуршиж ерөнхий ярих биш, тэдэнд ямагт шинэ зүйл хэлж, шинэ мэдлэг өгч байхын төлөө дээд зэргийн бүтээлч, санаачилгатай ажиллахыг хэлж байгаа хэрэг. 

Хөдөлмөрчдийн ерөнхий боловсрол, соёлын түвшин ихээхэн дээшилж, шинжлэх ухаан техникийн ДЭВшлийн үр дүнд орчин үеийн мэдээллийн хэрэгслээр дамжуулан өөрийн оронд төдийгүй, дэлхий дахинд болж байгаа үйл явдлыг хэдхэн цагийн дотор сонсч мэддэг болсон өнөө үед хүмүүст шинэ мэдээлэл, шинэ санаа, шинэ мэдлэг өгнө гэдэг амаргүй ажил. Тэр чанараараа ч үзэл суртлын боловсон хүчин, идэвхтнүүдэд хэзээ хэзээнээс илүү өндөр шаардлага тавьж, ихээхэн хариуцлага ногдуулж байна. Уг шаардлагыг нэр төртэй хангахын тулд үзэл суртлын боловсон хүчин өөрийн онол, улс төрийн мэдлэг, боловсролоо цуцалтгүй дээшлүүлж, нийгмийн болон байгалийн шинжлэх ухааны орчин үеийн ололтыг бусдаас түрүүнд судалж мэдсэн байх учиртай. Чухам тэгж биеэ өдөр тутам боловсруулж байж л сая хүнд хэрэгтэй юм хэлж, оюун санааг нь баяжуулж чадна. 

Үзэл суртлын боловсон хүчин бол марксизм ленинизмийн гүн бат мэдлэгтэй, улс төрийн өндөр соёлтой, ярьж илтгэх ур чадвар сайтай, ажил үйлсээрээ үлгэр жишээч, ёс суртахууны нандин чанартай хүмүүс байх ёстой. Гэтэл суртал нэвтрүүлэгч, ухуулагч бүр өөртөө жигд шаардлага тавьж ажилладаггүй, ярьж, сурталчилж, ухуулж байгаа зүйлээ урьдчилан сайтар бэлтгэдэггүй, хүнд хүргэх арга замаа нарийн бодож боловсруулдаггүй, тэр чигээр нь хуулан дамжуулдаг явдал байсаар байна. Суртал нэвтрүүлэгчид хичээлээ номоос хуулдаг, ухуулагч, лекторууд хэн бүхний мэдэх зүйлийг цаас харж сунжиртал уншдаг зэрэг дутагдлыг намын их хурлын өмнөхөн болж өнгөрсөн аймаг, хотын намын бага хурлууд дээр зүй ёсоор шүүмжилсэн. Эдгээр дутагдлыг шийдвэртэй арилгаж, намаас тавьж байгаа шаардлагын хэмжээнд хүртэл ажлаа өөрчлөн сайжруулах нь үзэл суртлын фронтын боловсон хүчний гол зорилт болж байна. 

Ухуулга, суртал нэвтрүүлгийн ажлыг амьдрал, үйлдвэрлэлтэй нягт холбон явуулах нь түүний практик өгөөжийг сайжруулах үндсэн нөхцөл мөн бөгөөд үүний тулд үзэл суртлын боловсон хүчний эдийн засгийн боловсрол, аж ахуйн мэдлэгийг системтэй дээшлүүлэх нь онц чухал юм. Энэ талаар үзэл суртлын ажилтнууд өөрсдөө их санаа тавихаас гадна намын байгууллагууд тэдний эдийн засаг, аж ахуйн мэдлэгийг дээшлүүлэхийг зориуд анхаарч тодорхой зүйл хийх хэрэгтэй байна. 

Намын байгууллагууд үзэл суртлын боловсон хүчинтэй сайн ажиллаж мэдлэг боловсролыг нь дээшлүүлэх талаар байнга санаа тавьж, мэдээлэл сурталчилгааны материалаар тогтмол шуурхай хангаж, өөрийн бололцоонд тулгуурлан давтан бэлтгэдэг системийг бий болгон, тэдний үйл ажиллагаанд нарийн хяналт тавьж, үнэлэлт, дүгнэлт өгч, урамшуулж, алдаршуулж байвал зохино. 

Үзэл суртлын боловсон хүчний хувьд ажлын чанар бол хүмүүст бага цагт их зүйл ойлгуулж, хэлж өгөх явдал юм. Энэ нь нэг ч сул үг, өгүүлбэр, ерөнхий лоозон байж болохгүйг хэлж байна. Нэг үгээр хэлэхэд хүмүүсийн цагийг үнэлж сурахын үзэл суртлыг ажилтнууд эрхэмлэх ёстой. Үүнээс үндэслэн үзэл суртлын боловсон хүчний ажлын үр дүнгийн шалгуур нь хэдэн хүнд хичнээн цагийн лекц, яриа хийж вэ гэсэн тоогоор биш хүнд ямар шинэ мэдлэг өгч, оюуны соёлыг нь яаж баяжуулав, хүмүүсийн хийж бүтээх урам зоригийг хэрхэн бадраах гэдгээр л хэмжих ёстой. Чухам ингэж ажиллах нь намын их хурлаас үзэл суртлын боловсон хүчний өмнө дэвшүүлсэн зорилтыг амжилттай биелүүлэх гол нөхцөл мөн. 

