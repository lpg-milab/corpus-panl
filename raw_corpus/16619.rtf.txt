№29(16619)  
1987 оны хоёрдугаар сарын 3.  
Технологийн сахилга

Манай нийт ажил, бүтээгдэхүүний чанарыг сайжруулж, нийгмийн үйлдвэрлэлийн үр ашгийг дээшлүүлэх талаар намын XIX их хурлаас дэвшүүлсэн өргөн цар хүрээтэй зорилтыг хэрэгжүүлэх арга замыг зааж Намын Төв Хорооны II бүгд хурал дээр нөхөр Ж. Батмөнх хэлэхдээ: << Энэ ажлыг бид технологийн сахилгыг бэхжүүлэх, хөдөлмөр зохион байгуулалтыг сайжруулах, ажлын байр, бригад, хамт олон бүрт үр бүтээлтэй, чанартай хөдөлмөрлөх нөхцөл бололцоо бүрдүүлэхээс эхлэх ёстой >> гэжээ. Үүнд хамгийн шийдвэрлэх асуудал бол хэвшсэн тогтмол хяналттайгаар үйлдвэрлэл явуулж, технологийн горимыг биелүүлэх хатуу сахилгыг материаллаг үйлдвэрлэлийн бүхий л хүрээнд зохих ёсоор хэвшүүлж чанартай бүтээгдэхүүн үйлдвэрлэх шаардлага юм. 

Тариалангийн үйлдвэрлэлд технологийн сахилгыг шаардлагын хэмжээнд хүртэл сайжруулах нь ургац нэмэгдүүлэх төдийгүй арвилан хэмнэх асар их нөөц бололцоог бий болгодгийг << Найрамдал >> сангийн аж ахуйнхан хөрс хамгаалах агротехнологийн нарийн мөрдөж ажилласнаар өнгөрсөн онд га тутмаас 18, 5 центнер ургац авсан жишээ бэлээхэн харуулж өглөө. Тариалангийн үйлдвэрлэлд технологийн сахилгыг шаардлагын хэмжээнд хүртэл сайжруулах нь ургац нэмэгдүүлэх төдийгүй арвилан хэмнэх асар их нөөц бололцоог бий болгодгийг << Найрамдал >> сангийн аж ахуйнхан хөрс хамгаалах агротехнологийн нарийн мөрдөж ажилласнаар өнгөрсөн онд га тутмаас 18, 5 центнер ургац авсан жишээ бэлээхэн харуулж өглөө. 

Эрдэнэтийн хивсний комбинатынхан үйлдвэрлэлийн дамжлага бүрт технологийн хяналтын карт хөтөлж чанарыг коэффициентээр үнэлэн, бүтээгдэхүүний зэрэг дугаар, ажлын чанараар ажиллагчдыг цалинжуулан, технологийн сахилгыг сайн мөрдөж ажилласнаар амжилт олж байна. 

Манай боловсон хүчин, ажиллагчдын ерөнхий боловсрол, мэргэжлийн ур чадвар байнга дээшилж технологийн журам зааврыг нарийн мөрдөх боломж ихээхэн нэмэгдсэн боловч ажлын хариуцлага, хяналт сулаас болж технологийн зөрчил гаргах дутагдал арилахгүй байна. 

Өмнөговь аймгийн барилгын материалын үйлдвэр төмөр бетон үйлдвэрлэх технологийн заалтын 30 гаруй хувийг зөрчиж, элс хайрганы орцыг таамгаар тохируулж, шарах, цутгах технологийг мөрдөөгүйн дээр хэвний чанар муу байсан зэргээс бетон эдлэлийн бэхжилт стандартаар тогтоосон хэмжээнд хүрээгүй ноцтой доголдол гарсан байна. Тэрчлэн керамик эдлэхүүний комбинатад технологийн мөрдөлтөд тавих хяналт хангалтгүйгээс өнгөрсөн оны эхний гурван улиралд ная гаруй мянган төгрөгийн гологдол бүтээгдэхүүн хийсэн нь урьд оны мөн үеийнхээс ихээхэн хэмжээгээр өссөн байна. 

Орон нутагт арьс, ширний анхан шатны тордолтыг технологийн зааврын дагуу хийгээгүйгээс өнгөрсөн онд 360 гаруй мянган ширхэг арьс ширийг чанарын доод зэргээр бэлтгэжээ. Мал маллагааны болон ноос бэлтгэх технологи зөрчсөнөөс ноднин 1500-гаад тонн даахирсан, шарласан ноос үйлдвэрт тушаалаа. . Экспортын үнэт түүхий эд-өлөн гэдсийг орон нутагт давсалж анхан шатны тордолт хийж байгаа боловч давсалсны дараа тодорхой хугацаанд зориулалтын вандан дээр байлгаж шүүрүүлэх технологи ажиллагааг зөрчсөнөөс олон мянган метр өлөн гэдэс ялзрах, цоорох, өнгө нь хувирах зэргээр чанараа алдсан байна. 

Орон нутгийн модны үйлдвэрүүдэд өнгөрсөн онд технологийн горимын сонгож авсан нийт үзүүлэлтийн 20 гаруй хувь нь зөрчигдсөн тэрчлэн арьс ширний үйлдвэрийн нэгдлийн хром юфтийн үйлдвэрт технологийн хяналт суларснаас бүтээгдэхүүн нь стандартын шаардлага хангахгүйд хүрч байсан нь шалгалт, лабораторийн шинжилгээгээр тус тус илэрсэн юм. Технологийн заавар журам, зураг схем, хяналтын карт, бусад баримт бичгийг бүрдүүлэхгүй, технологийн бэлтгэлийг хангахгүй, ер нь мөрдөхгүй бангаа ийм тэсвэрлэшгүй дутагдал аж ахуй, үйлдвэрлэлийн олон салбарт гарсаар ирснийг тууштай таслан зогсоогоогүй цагт бүтээгдэхүүний чанарт цаашдаа ч муугаар нөлөөлсөөр Байх болно. 

ажлын байр, үйлдвэрлэлийн дамжлагын ажилбар бүрийг зайлшгүй шаардлагатай, үнэн зөв ажиллагааны хэмжүүр, хэмжих хэрэгслээр бүрэн хангах, ажилчид түүнийгээ сайтар эзэмшсэн байх, хагас бэлэн бүтээгдэхүүний! чанарт бүх үзүүлэлтээр үнэн зөв шинжилгээ хийх лабораторийн хяналтыг зохион байгуулаагүйгээр технологийн сахилгыг бүрэн төгөлдөр бэхжүүлж чадахгүй гэдгийг тууштай анхаарах ёстой. 

Шинэ үйлдвэр, объектын зураг төсөл, техник эдийн засгийн үндэслэл гаргахдаа ч, ах дүү социалист орнуудтай гэрээ хэлэлцээр байгуулахдаа ч гэсэн үйлдвэрийн техник, технологи, үйлдвэрлэх бүтээгдэхүүний чанарын түвшинг чухам ямар хэмжээ үзүүлэлттэй байлгах асуудлыг холбогдох байгууллага урьдаас нарийн тооцоотой боловсруулж, урьдчилан харж чаддаг байвал зохино. 

Үйлдвэрлэлийн технологийг ягштал биелүүлэхийн хамт түүнийг төлөвлөгөөтэйгөөр боловсронгуй болгож сайжруулж байх шаардлагатайг мартаж болохгүй билээ. Технологийн сахилгыг бэхжүүлэхэд улсын стандартын үүргийг дээшлүүлж, орчин үеийн шинжлэх ухаан, техникийн дэвшилд тулгуурлан үндэслэл сайтан стандарт боловсруулж техникийн нөхцөл, технологийн зааврыг технологийн сахилгыг бэхжүүлэхэд түлхээс өгөх механизм болговол зохино. Стандартын шаардлага үндэслэлтэй, дэвшилтэй байх нь үйлдвэрлэгч хамт олноос нийгмийн өмнө хүлээсэн үүргийг зөв дүгнэх хэмжүүр болдог учир стандартчиллын ажлыг тууштай сайжруулан түүнийг бүтээгдэхүүний чанарын түвшин, хэрэгцээ, техник технологийн хөгжлийн чиглэлийг тодорхойлоход үр нөлөөтэйгээр ашиглах хэрэгтэй байна. 

Аливаа бүтээгдэхүүн, ажил, үйлчилгээний арга технологийн боловсронгуй болгох, түүнийг байнга шинэчлэн сайжруулж зохих түвшинд байлгах талаар үргэлж шинийг эрэлхийлэхийн оронд технологийг хялбарчлах, баримжаалах эсвэл боловсронгуй болгох талаар санаа тавьдаггүйн аль аль нь бүтээгдэхүүний чанар сайжруулах бодлогод харшлах болно. 

Үйлдвэрийн лаборатори нь үйлдвэрлэлийн явцад гарах алдааг тухай бүр илрүүлэн засч арилгах, гологдол бүтээгдэхүүн гаргахгүй байх, урьдчилан сэргийлэх зорилтыг хэрэгжүүлэхэд тус хүргэж байх хэрэглүүрийн үүргээ бүрэн биелүүлэх ёстой. 

