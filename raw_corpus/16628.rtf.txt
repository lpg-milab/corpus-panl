№38(16628)
1987 оны хоёрдугаар сарын 13.   
Ил тод ажиллагаа 

<< Намын Төв Хороо намын ажлын ил тод байх зарчмыг тууштай баримталж ард түмэн, нийт коммунистуудад намын дотоод, гадаад бодлого, намын үйл ажиллагааны чухал асуудлаар шуурхай, тодорхой мэдээллэж байхыг чухалчилж байна >> гэж МАХН-ын XIX их хурал заасныг удирдлага болгож намын бүх шатны байгууллагын ажлын ил тод байдлыг хангахын тулд Намын Төв Хороо тогтоол шийдвэр, хурал зөвлөлгөөн, үзлэг шалгалтын дүнгийн тухай тодорхой мэдээллийг коммунистууд, нийт хөдөлмөрчдөд сонин хэвлэл, радио телевизээр дамжуулан өргөн мэдээллэхэд ихээхэн анхаарч байна. 

Аймаг, хотын намын хороод зохиосон ажил, гаргасан шийдвэр, үзлэг шалгалтын дүн, намын гишүүдийн санал шүүмжлэл, хөдөлмөрчдийн захидлын мөрөөр авсан арга хэмжээнийхээ тухай хөдөлмөрчдөд мэдээллэж малчин, ажилчин, инженер-техникч, коммунист, нам, улсын ахмад ажилтантай уулзаж ярилцаж санал бодлыг нь сонсож шийдвэр, төлөвлөгөөндөө тусгах талаар илүү санаачилгатай ажиллах боллоо. Баян-Өлгий, Булган, Хэнтий, Өмнөговь. Сэлэнгэ зэрэг аймаг, Дархан хотын намын хороод намын ажлын ил тод байдлыг хангах талаар идэвхтэй санаачилж зарим сайн эхлэл үүсгэл гаргаж байна. 

Намын бодлого зорилгыг коммунистууд, хөдөлмөрчин бүр гүнзгий сайн ойлгож мэдсэний үр дүнд л түүнийг хэрэгжүүлэхэд хүн бүрийн хариуцлага дээшилж, үйлдвэрлэл, нийгмийг удирдахад ухамсартай, мэдлэгтэй, идэвх санаачилгатай оролцох нөхцөл бүрдэх учраас намын байгууллага бур авах арга хэмжээ, төлөвлөх ажлаа олон түмэнд шуурхай мэдээллэж, үйл ажиллагаандаа тэдний санал бодол, дүгнэлтийг өргөн тусгаж, дутагдал доголдол, саад бэрхшээлийн талаар илэн далангүй ярилцаж, хамтын оюун санаанд нь тулгуурлан ажлынхаа арга барил төлөвийг тодорхойлсноор " тулгамдсан зорилтыг амжилттай шийдвэрлэж чадна. 

Намын ажлын ололт амжилт, тэргүүн туршлага, аймаг, хотын намын хороодын үйл ажиллагаа, коммунистуудын санал бодлыг хэвлэл мэдээллийн хэрэгсэл, орон нутгийн сонины хуудсанд аргачлан тусгаж, гүнзгий далайцтай мэдээллэх асуудлыг ажил хэрэгчээр анхаарч сайжруулах нь намын амьдралын ил тод байдлыг хангахад онцгой ач холбогдолтой юм. Хэвлэлийн нийтлэлийн мөрөөр ажиллах, ялангуяа орон нутгийн сонин хэвлэлийн тухайд тавих шаардлага. удирдлага туслалцааг эрс сайжруулах хэрэгтэй байна. 

Түүнчлэн Намын Төв Хорооны гишүүд, орлогч гишүүд, аймаг, хотын намын хорооны гишүүд орон нутагт явж, хөдөлмөрчидтэй уулзаж, нам, засгаас авч байгаа арга хэмжээ, улс орны болон тухайн аймаг, хотын ажил үйлс, олон улсын байдлаар мэдээлэл хийж хүмүүсийн санал сэтгэгдлийг сонсож, сонирхсон асуултад нь хариу өгч олон түмний гүнд ажиллах практикийг жигд хэвшүүлэх нь чухал юм. Улс орны эрх ашигтай холбоотой томоохон зорилтыг шийдвэрлэж, цаг үеийн тулгамдсан чухал асуудал хэлэлцдэг учраас намын хороодын бүгд хуралд бэлтгэх, түүний баримт бичгүүдийг боловсруулахад намын хорооны гишүүд, коммунистууд эрдэмтэд. тодорхой мэргэжлийн хүмүүсийг өргөн оролцуулж санал бодлыг нь авч байх нь их ач холбогдолтой том. 

Намын Төв Хорооны хэлтсийн эрхлэгчид, яам. газар, олон нийтийн төв байгууллагын сайд, дарга нар хөдөлмөрчидтэй уулзах, радио, телевизээр ярьж хүмүүсийн асуултад хариулах, сонин хэвлэл, сэтгүүлчидтэй ярилцлага хийх хүрээг ихээхэн өргөтгөж. нам, засгийн чухал тогтоол шийдвэрийг нарийвчлан таниулах, салбарын хэмжээнд авч байгаа томхон арга хэмжээний учир холбогдол, биелүүлэх арга замын тухай тодорхой мэдээллэж, илэн далангүй яриа үүсгэж, ололт, дутагдлаа шүүн тунгааж өргөн олон, хөдөлмөрчидтэй ил тод ажиллахыг манай ажлын эрх ашиг шаардаж байна. 

Нийтийн хүч, анхаарал шаардагдах зарим асуудал хэлэлцэхэд намын анхан шатны байгууллагын бух гишүүдийн хурлыг нээлттэй, аймаг хотын намын хороодын бүгд хурлыг өргөтгөн хийж байхын дээр нам, аж ахуйн идэвхтний хурлыг үр нөлөөтэй хийлгэх, олон нийтийн байгууллага, ялангуяа ХЗЭ, ҮЭ-ийн анхан шатны байгууллагын хуралд коммунистууд халамжлан хүмүүжүүлэгчийнхээ хувьд оролцож, туршлагаа хуваалцаж, санал зөвлөлгөө өгч байвал зохино. 

Улс төрийн нэгдсэн өдөрлөг, нээлттэй захидлын өдөр зэрэг амьдрал, практикт нэвтэрч үр ашгаа өгч байгаа ажлын арга хэлбэрийг улам баяжуулан хэрэглэх нь намын ажлын ил тод байдлыг хангахад их тус болно. Түүнчлэн аймаг, хотын намын хороодод намын сонгуультны өдөр бий болгож, сар бүр намын хорооны гишүүд, үүр, хороодын нарийн бичгийн дарга, сонгуультныг намын хороонд урьж, намын дээд шатны байгууллагын шийдвэр, өмнөх сарын ажил, дараахь сарын зорилт, намын байгууллагуудын ажилд хуримтлагдсан туршлага, шинэ эхлэл санаачилгын тухай мэдээллэж, хөдөлмөрчдийн санал сэтгэгдэл, эрэлт хэрэгцээ ямар байгааг тэднээс сонсож, санал солилцох, улмаар үүнд тулгуурлан бодлогоо боловсруулж байх нь ихээхэн үр дүнд хүргэнэ. 

МАХН-ын Төв Хороо << Намын анхан шатны байгууллагын дайчин чадварыг дээшлүүлэх ажлыг зохион байгуулах тухай >> гаргасан тогтоолд энэ ажлыг зохион байгуулахдаа << . . . бүтээлч, ажил хэрэгч, шуүмжлэлтэй, ил тод, илэн далангүй, өндөр шаардлагатай, шулуун шударга байх уур амьсгалыг бататгахыг. . . >> онцлон тэмдэглээд, боловсон хүчнийг шилж сонгох, хуваарилах, хүмүүжүүлж сургах ажилд ил тод байдлыг тууштай хангахын чухлыг заасны дагуу хүмүүсийг ажилд томилох, нөөцөд бүртгэх. сургууль курст явуулах, шагнал урамшилд тодорхойлох, ажлаас өөрчлөх, халах зэрэг олон асуудлыг намын үүрийн болон хамт олны хурлаар хэлэлцүүлж, санал дүгнэлтийг нь заавал авдаг ЗХУКНын болон манай намын зарим байгууллагын туршлагыг идэвхтэй нэвтрүүлэх шаардлагатай байна. 

Өөрийн үйл ажиллагаа, ололт амжилтын тухай хөдөлмөрчдөдөө өргөн хэлэлцэхийн хамт алдаа дутагдал, бэрхшээл хүндрэлийн талаар нуулгүй ярьж, түүнийг арилгах, давж туулах арга замыг олон түмэнтэйгээ зөвлөж, хамтын оюунаар зөв тодорхойлох арга барилыг бүх шатны байгууллагын өдөр тутмын үйл ажиллагаанд тууштай нэвтрүүлэхийг цаг үе шаардаж байна. 

