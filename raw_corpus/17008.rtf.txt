№105 (17008)     
1988 оны тавдугаар сарын 1.
ӨӨРЧЛӨЛ ШИНЭЧЛЭЛТИЙН БАЯР

Дэлхийн пролетари нар, дэвшилт хун төрөлхтөн, өнөөдөр дарлал мөлжлөгийн эсрэг, энх тайван, нийгмийн хөгжил, дэвшлийн төлөө тэмцлийнхээ эгнээний бат бэхийг шалган үзэж, << Орон бүхний пролетари нар нэгдэгтүн! >> гэдэг алдарт уриан дор нягтарч, жагсаалдаа жигдэрчээ. Коммунист намын тунхгийн тэр цогт дуудлага олон улсын ажил явдалд шинэ сэтгэлгээгээр хандахын зайлшгүйг сануулж, аж төрөх, мөхөхийн алиныг сонгон авахыг хүн бүхнээс шавдан шаардсан цөм, сансрын эрин үед бүр ч хариуцлагатай сонсогдож байна. 

Хун төрөлхтөн амьдрах ёстой, амьдрал үргэлжлэх болно гэсэн итгэл найдварын үнэн үгийг бодит социализмын манлай хүч аугаа их ЗХУ тунхаглан зарлаж, хүж дэлхийг хүн төрөлхтөнтэй нь соёл иргэншилтэй нь үхэл мөхлийн ангал руу чирж явсан зэвсэглэл, дайн хэмээх гай гамшгийн хар хүчийг улс төрийн асар их зориг тэвчээр, шинэ сэтгэлгээний хүчээр тогтоож << ухаалгаар хандах цаг үс >> гэдэг өөдрөг үзлийн хүчирхэг хүлгээр сэлгэж дэвшил хөгжил, амьдрал тэмцлийн замд залж оруулах эхлэлийг тавьсанд манай гаригийн улс түмэн халуун баяр хүргэж байна. Хаврын тэнүүн энэ өдөр хөх мөнгөн тэнгэрийн дор хөдөө, хотоороо жигдрэн жагссан монгол түмэн << Хүн төрөлхтнийг цөмийн сүйрлээс ангижруулж, олон улсын хамтын ажиллагааг бэхжүүлэхэд чиглэсэн ЗХУКН, Зөвлөлт төрийн энх тайванч гадаад бодлого, улс төрийн шинэ сэтгэлгээнд халуун баяр хүргэе! >> гэсэн МАХН-ынхаа цогт урианд түрлэг нэм байна. 

Туулж өнгөрүүлсэн замаа эргэн харж, бодитойгоор үнэлэн цэгнэж, сургамж авч, социализмын үйл хэрэг, хүний сайн сайхны тулд хүнийг өөрийг нь үйл хөдөлгөөнд оруулан эрч хүч, оюун ухаанаа хөгжүүлэн хөдөлмөрлөх урам зоригийг урьд байгаагүй ихээр хөхүүлэн сэргээж ил тод байдал, өргөн ардчилал, өргөн социализмын үйлсийг тэмцлийнхээ хувьсгалжуулагч агуулга болгосон өөрчлөн байгуулалтын уур амьсгал энхтайван, эв нэгдэл, хөдөлмөрийн баяр Майн нэгнийг ёслон тэмдэглэхийн учир холбогдлыг гүнзгийрүүлэн өргөжүүллээ. 

Өөрчлөн байгуулалт социалист орнуудын нийгэм - улс төр, эдийн засгийн бодлогод төдийгүй дэлхий дахины улс төрийн амьдралд жинтэй нөлөөлж, улс хоорондын харилцаанд үлэмж эргэлт гаргав. Дунд болон ойрын тусгалын пуужинг устгах тухай зөвлөлт, америкийн гэрээ хууль эрхийн үндэслэлтэй болох, стратегийн давшилтын зэвсэглэлийг хорогдуулах тухай шинэ гэрээ байгуулах таатай нөхцөл бүрдэв. Энэ сарын сүүлчээр эхлэх зөвлөлт. америкийн дээд удирдагчийн дөрөв дэх уулзалт улс төрийн шинэ сэтгэлгээнд хуучинсаг үзэл арга буюу зам тавьж өгөхөөс өөр аргагүй болсны учир холбогдлыг дахин тайлж өгнө. 

Цөм сансрын эрин үед << дайсан >> гэдэг үзэл баримтлал илүү нууцлаг тайлбарыг шаардаж байна. Өнөөдөр хүн төрөлхтөнд шийдвэрлэвэл зохих олон асуудал бий бөгөөд эрүүл саруул ухаан, хамтын чармайлт л тэдгээрт нааштай хариу өгнө гэдэг нь ч нэгэнт ойлгомжтой болжээ. << Илдийг давтаж анжис болгоё >> гэдэг чин санааны эрмэлзэл бодит зүйл болон хэрэгжинэ гэж ертөнцийн сая сая хүн найдвар тавин тэмцэж байна. Саяхан ЗХУ дунд тусгалын << СС 20 >> пуужингаа устгасны дараа түүнийг зөөдөг авто суурийг ашиглан, энх цагийн бүтээн байгуулалтад зориулсан аварга өргөгч цамхаг хийх хамтын үйлдвэр байгуулахаар Өрнөд Германы << Либхэррверк Эхинген пүүстэй тохирсон нь улс тор, эдийн засгийн өргөн ач холбогдолтой баримт юм. Ноднин өдийд Өмнөд Европын орнуудад болсон сүрт жагсаалуудын үеэр ажилчид << Бид зэвсгийг тэглэхийн төлөө ажил, ажлын байрыг тэмцэхийн эерэг эрс шийдвэртэй тэмцэнэ >> гэж байсантай ч дээрх баримт нийцэж байна. 

Монголын ард түмэн социалист бүтээн байгуулалтын бас нэг хаврын өнгө жавхааг илтгэн энэ жилийн Майн нэгнийг << МАХН-ын XIX их хурлын шийдвэр, Намын Төв Хорооны бүгд хурлуудын заалтыг хэрэгжүүлэх, өөрчлөлт, шинэчлэлтийн үйл явцыг өрхүүлэхийн төлөө бүтээлч хөдөлмөр, идэвх санаачилгаа дайчлагтун! >> гэсэн Намын Төв Хорооны дайчин уриагаар зоригжиж амжилт бүтээлээ ахиулан угтав. өнөөдөр удирдлага, төлөвлөлт, аж ахуйн шинэ механизмыг 300 гаруй үйлдвэр, нэгдэл, хамт олон нэвтрүүлээд байна. Олон зуун өрх, нэгдэлч малчин, тариаланч механикжуулагчид аж ахуйтайгаа гэрээ байгуулан ажиллаж эхэллээ. 

Хөдөлмөрийн хоршооллууд ажиллаж үйлдвэрлэл, үйлчилгээний хүртээмжийг сайжруулах хөдөлмөр, материалын нөөцийг дүүрэн ашиглахад хүч хандив болж байна, Эдгээр нь манай орны эдийн засгийн салбар дахь өөрчлөн байгуулалтыг цаашид улам боловсронгуй болгон хөгжүүлж, үр дүнд хүргэх анхны навч нахиа юм. 

Манай оронд эдийн засгийн шинэчлэл хийж, нийгмийн асуудлыг шийдвэрлэхэд шинээр хандан, хүний хучин зүйлийг бүх талаар идэвхжүүлж, удирдлагын болон ажлын арга барилыг үндсээр сайжруулах, ардчилал, ил тод байдлыг бүхий л талаар хөгжүүлэх зорилтыг хэрэгжүүлэх замд эргэлт буцалтгүй оров. Ингэснээр үйлдвэрлэх хүчний хөгжлийн түвшинг дээшлүүлэн, үйлдвэрлэлийн харилцааг боловсронгуй болгож тэдгээрийн зохистой тохироог хангах, харилцан шүтэлцээ нөлөөллийг эрчимжүүлэх болно. Хөдөлмөрчид маань оны эхний таван сарын байдлаар эдийн засаг, нийгмийн хөгжлийн төлөвлөгөөг амжилттай биелүүлж, аж үйлдвэрийн бүтээгдэхүүний үйлдвэрлэлийг давуулж, цас, зудын бэрхшээлтэй байсан хэдий ч улсын хэмжээгээр оны эхний эх малын 69, 2 хувийг төллүүлж, 7 сая 196, 1 мянган төл хүлээн аваад байна. Тариаланчид урьд жилүүдийн алдагдлыг нөхөж сая тонн үр тариа хураан авахын тулд хаврынхаа бэлтгэлийг шамдаж, тариалалтад гарахаар завдан байна. 

Дэлхийн хөдөлмөрчдийн эв санааны нэгдлийн энэ өдөр. манай ард түмэн Монгол Ардын Хувьсгалт Намынхаа удирдлагаар социалист бүтээн байгуулалтынхаа ажил үйлсэд улам өрнүүн амжилт гаргах итгэл төгс байгаагаа бас дах! ин илэрхийлж байна. 

