№12(15661)
1984 ОНЫ НЭГДҮГЭЭР  САРЫН 14.
Уралдаанд хошуучлагчдыг алдаршуулъя

В. И. Ленин << Хэрэв бид уралдаан зохион байгуулах ажлын улсын зорилт болгон тавивал энэ ажлын үр дүн тодорч бүтээн байгуулах ажлын маань цаашдын хэлбэрүүдийг зааж өгнө >> гэсэн билээ. Энэ ч учраас МАХН социалист уралдааныг нийтийн үйлс болгон өрнүүлснээр түүний агуулга, хэлбэр баяжин, үр дүн нь жилээс жилд дээшилсээр байна. Үүний нэг тод илрэл бол нийгэм, хамт олны зүгээс социалист уралдаанд хошуучлагчдыг байнга алдаршуулж, арга, туршлагыг нь нийтийн хүртээл болгож байдагт оршино. 

Одоо манай улс ардын аж ахуй, соёлын салбарт ажиллагсдын 96 хувь нь социалист уралдаанд хамрагддаг байна. Ажилчин, малчин, тариаланчид, хөдөлмөрч сэхээтэн, хөдөлмөрийн хамт олны зүгээс социалист уралдаанд үүрэг амлалт авах, түүний биелэлтийг улс, олон нийтийн байгууллагаас нэгтгэн дүгнэх, урамшуулж алдаршуулах тодорхой систем бүрэлдэн тогтлоо. Манай тэргүүний хамт олон, хөдөлмөрийн сайчууд VII таван жилийн төлөвлөгөөний шийдвэрлэх жил - 1983 оны төлөвлөгөөт зорилтоо амжилттай биелүүлснээ нам, засагтаа рапорталж, олсон амжилтаа улам бататган өндөр үр дүнд хүрэхээ илтгэсээр байна. Шинэ оны босгон дээр Сэлэнгэ аймгийн хөдөлмөрчид, << аймгийн << Найрамдал >> сангийн аж ахуй, Дархан хотын Шарын голын жимс ногооны сангийн аж ахуй, Төв аймгийн << Заамар >> сум нэгдлийн хамт олон, мөн аймгийн Борнуурын сангийн аж ахуйн Г. Чунаг даргатай төмсний бригадынхан 1983 онд ургац хураах төлөвлөгөөт зорилтоо амжилттай биелүүлснээ МАХН-ын Төв Хорооны ерөнхий нарийн бичгийн дарга, БНМАУ-ын Ардын Их Хурлын Тэргүүлэгчдийн дарга нөхөр Ю. Цэдэнбалд рапорталж, цаашид ажлын өндөр амжилт гаргахаа илэрхийлснийг армийн хэвлэл, радио, телевизээр сурталчилж байна. Нөхөр Ю. Цэдэнбал эдгээр хамт олны хөдөлмөрийн амжилтыг өндөр үнэлж, ажлын амжилт, сайн сайхныг хүсэн ерөөсөн нь уралдаанд хошуучлагчдын урам зоригийг улам бадрааж байна. 

VII таван жилийн эхний гурван жилд 2500 гаруй хүн VII таван жилийн гавшгайч тэмдгээр шагнуулсны гадна 450 шахам хүн бүх ард түмний социалист уралдаанд шалгарч Зөвлөлт Холбоо! Улс, ах дүү социалист бусад оронд жуулчилжээ. Уралдаанд хошуучлагчдыг сайшааж талархах, хөдөлмөрийн алдрын туг өргүүлэх, байгууллагын тугийн дэргэд зургийг нь авч дурсгах, шилжин явах яармаг, улаан тусгаар шагнах, энх сүрэгтний гэрчилгээ олгох буюу улаан халзаар гэрийг нь чимэх, хүндэт самбар зургийг нь тавих, хүндэт дэвтэрт бичих, байгууллагын аварга цол олгох, дээд байгууллагын болон төрийн дээд шагнал одон, медалиар шагнуулах зэрэг дэс дараатай урамшуулж байна. 

Улаанбаатар хотын арьс ширний үйлдвэрийн нэгдэл, Улаанбаатар төмөр зам? Дархан хотын царууц тоосго, шохойн үйлдвэрийн нам, захиргаа, олон нийтийн байгууллага уралдаанд түрүүлэгчдийн шагналыг хамт олны нь өмнө баяр ёслолын байдалтай гар. дуулж, түүнд гэр бүлийнхнийг нь урьж оролцуулах, тэргүүний сайчуудад зориулан концерт тоглох, үдэшлэг, уулзалт зохиох, хөдөлмөрийн алдрыг нь тэмдэглэх, эх орны байгалийн үзэсгэлэнт болон түүх дурсгалыг газруудаар аялуулах зэрэг урамшууллын шинэ шинэ хэлбэрийг ашиглаж байна. Уралдаанд хошуучлагчдыг алдаршуулахад төв, орон нутгийн хэвлэл, мэдээллийн хэрэгсэл чухал үүрэг гүйцэтгэж байна. Хэвлэлээр дамжуулан тэдний амжилт, туршлагыг өргөн дэлгэр нийтэлж, тэргүүний сайчуудаас суралцагчидтай байгуулсан уралдааны гэрээ, дүнг байнга сурталчилж байгааг хөдөлмөрчид зүй ёсоор сайшааж байна. Хэнтий аймгийн << Урагшаа >> сонин уралдаанд зориулсан нүүр гаргаж, дүнг он дарааллаар нэгтгэн, уралдаанд түрүүлэгчдийн хүндэт самбар бий болгожээ. 

Гэвч уралдаанд хошуучлагчдыг алдаршуулах талаар зохиож байгаа ажил хот, хөдөөд намаас тавьж байгаа шаардлагын хэмжээнд хүрэхгүй байна. Аймаг, хот, үйлдвэр, аж ахуйн газар, байгууллагууд оны эхэнд болон цаг үеийн ажлаар зарласан уралдааны болзлоо дүгнэхгүй орхих, эсвэл хэлбэрдэн ор нэр болгож өнгөрөөх, уралдааны ил тод байх зарчмыг зөрчих явдал цөөнгүй байна. Хөдөө аж ахуйн зарим нэгдэл, сангийн аж ахуйн удирдах ажилтан, бригад, фермийн дарга нар уралдаанд түрүүлэгчдийн шагналыг албан контортоо гардуулах, << ганзагалж >> яваад хаа дайралдсан газраа өгөх, өөр хүнээр дамжуулж өгдөг зэрэг ноцтой дутагдал үзэгдэж байна. Энэ бол социалист уралдааны урамшууллын нэр хүндийг бууруулж байгаа хэрэг юм. Иймд үйлдвэр, аж ахуйн газрын дэргэдэх нам, олон нийтийн байгууллага, тэндхийн удирдах ажилтнууд социалист уралдааныг дүгнэж, түрүүлэгчдийг алдаршуулж байгаа одоогийнхоо байдалд МАХН-ын Төв Хорооны VII ( 1983 он ) бүгд хурлын шийдвэрийн дагуу шүүмжлэлтэй хандаж дүгнэлт хийх хэрэгтэй. 

Социалист уралдаанд хошуучлагчдын үлгэр дууриалыг нам, улсын болон үйлдвэрлэл, хөдөлмөр, технологийн сахилгыг бэхжүүлэхэд чиглүүлэн ашиглахын хамт социалист уралдааны дүнг гаргах, хүн бүрийн ажлыг дүгнэхдээ сахилга, дэг журмыг бэхжүүлсэн байдлыг харгалзаж байвал зохино. Ингэж ажиллах нь социалист уралдаанаар дамжуулан үг, уйл ажиллагааны нэгдлийг хангах чухал нөхцөл болно. Уралдаанд түрүүлэгчид бол хошуучлагчид байх төдийгүй өөрсдийнхөө араас олон түмнийг үлгэрлэн дагуулагчид, халамжлан хүмүүжүүлэгчид, хамт ажиллагсад, дэргэдэх нөхдөдөө нөлөөтэй байж, Намын Төв Хорооны VII бүгд хурлын шийдвэрт заасанчлан хөдөлмөрийн сахилга зөрчигчид, ажил таслагчид, залхууран хойш суугчид, архичид зэрэг нийгэмд хийснээсээ илүү ихийг авахын хойноос шунадаг этгээдүүдтэй шийдвэртэй тэмцэл явуулахад нь нам, улс, олон нийтийн байгууллага, хамт олондоо түшиг тулгуур нь байх ёстой. 

Одоо орон даяар 1984 оны социалист уралдаанд үүрэг амлалт авах ажил ид өрнөж байна. Энэ үед өмнөх жилийнхээ уралдааны үүрэг амлалт, болзлыг дүгнэж, тэргүүний сайчуудаа алдаршуулах, социалист уралдаанд хошуучлагчдын улам ихийг бүтээх хүсэл эрмэлзэл, эрч хүчийг нь нэмэгдүүлэх, эгнээг нь өргөтгөх, хоцрогчидгүй хамт олон болох бүх нийтийн хөдөлгөөнийг өрнүүлэн ажиллах явдал нам, улс, олон нийтийн байгууллага, хөдөлмөрийн хамт олон бүрийн эрхэм чухал зорилт болж байна. 

