№111 (16701)     
1937 оны тавдугаар сарын 9.
Ялалтын үнэн    

Өнөөдөр ЗХУ-ын өнцөг булан бүрт сүндэрлэх 250 мянга гаруй хөшөө дурсгалд амьд цэцгийн эрхи, баглаа өргөхөөр сая сая хүний цуваа хөвөрч байна. Аугаа их Эх орны дайнд фашизмтай хийсэн шударга тэмцэлд зөвлөлтийн ард түмэн, улаан армийн байгуулсан гавьяаг ёслон хүндэтгэхээр ялалт байгуулсан домогт жанжнууд, ахмад дайчид, залуу үеийнхэн, пионер сурагчид цэцэг барин зогсоцгоож байна. 

Их ялалтын түүхийг бичиж дуусаагүй ээ. Манай ард түмнүүд, бидний хойч үеийнхэн үргэлжлүүлэн бичнэ. Ялалтыг ямар их үнэ цэнээр авчирсныг эргэн саная! Дэлхийн хоёрдугаар дайнд 61 орон, 1, 7 миллиард хүн хамрагдан оролцсоноос 110 сая нь зэвсэг барин дайтаж, тавин сая гаруй хүний амь насыг хөнөөсөн юм. 

Зөвлөлтийн улаан арми социалист ах орныхоо төлөө, хун ардынхаа эрх чөлөөг өмгөөлөн хамгаалж, тулалдаад зогсоогүй, Европ, Азийн улс түмэн, бүх хүн төрөлхтнийг фашизмын дарлалаас аврахын төлөө халуун амь, бүлээн цусаа хайрлалгүй эрслэн тулалдаж хорин сая хүнийхээ амь насыг алдаж байж интернационалч үүргээ нэр төртэй биелүүлэн гарамгай ялалт байгуулсныг түүх нотолно. Олон фронтын мянга мянган баатрууд хөвчилсөн зориг, залуу нас, халуун амиа зөвлөлт эх орныхоо төлөө өргөсөн билээ. 

ЗХУКН-ынхаа удирдлагаар олон үндэстний ард түмэн, зөвлөлтийн эдийн засаг, тэр аяараа << Бүхнийг фронтод, бүхнийг ялалтын төлөө! >> уриан дор нягтран нэгдэж, Европын тэн хагасыг талхалсан фашизмын дайнч машины эсрэг ган нударга болон зангирч сан юм. << Оросын эсрэг кампани 14 хоногт дуусна. гэж хэлэхэд хэтрүүлэг биш ээ >> гэж германы хуурай замын цэргийн штабын нэг дарга тэмдэглэлийнхээ, дэвтэрт сагсууран бичиж байв. Гэтэл ЗСБНХУ-ын эсрэг << цахилгаан >> дайны эхний хоёр сарын дотор хүлээсэн, гитлерчүүдийн хохирол Европт хийсэн хоёр жил илүүгийн дайнд амссан хохирлоос нь хол давжээ. Зөвлөлтийн арми эх орныхоо сөөм газрын төдий амь бие хайргүй тулалдаж байлаа. 

Брестийг хамгаалагчид дайсны дайралтыг бүтэн сар няцааж, Одесс, Киев хотынхон 73 хоног, Севасюпольчууд 250 хоног дайсныг тогтоон барьж, Леннииградчууд 900 хоног бүслэлтийг тэвчиж, хатуу ширүүн тэмцэл хийсэн юм. Эзлэгдсэн нутаг дэвсгэрт ерэн мянган хүнтэй партизаны хоёр мянга гаруй отряд тулалдаж байв. Бэрхшээл асар их, байдал маш хүнд байсан ч зөвлөлтийн ард түмэн, армийн дайчид, коммунистууд, комсомолчдын санаа зоригийг хугалж чадаагүй юм. Тэсрэх бөмбөг, асгарах сумыг сөрж, тэмцлийн галд ган болон хатаагдсан улаан армийн эгнээ шилдэг коммунист, комсомолчдоор өдөр бүр бэхэжсээр байлаа. Тулалдааны талбарт бүх нийтийн баатарлаг гавьяа улам нэмэгдэж, эх орончид, коммунистууд хошуучилж байв. Ийм баатарлаг хүмүүсийг бөмбөг, сумаар хөнөөж болно. Гэхдээ ялж чадахгүй гэж фронтын сонинууд бичиж байлаа. 

Армийн бат бэх ар тал болсон хүнд үйлдвэрүүдэд настан буурлууд, эхчүүд, хүүхдүүд ээлжгүй ажиллаж, ялалтыг өдөр, хоногоор ойртуулахын төлөө бүхнийг хийж байв. 

Дайны жилүүдэд улаан армийн бүрэлдэхүүн, зэвсэглэмж, улс төрийн хатуужил эрс өндөржиж, зөвлөлтийн цэргийн урлаг шинэчлэгдэн хөгжиж, Г. К. Жуков, К. К. Рокоссовский, И. С. Конев зэрэг олон арван гарамгай жанжнууд тодорч байв. Дэлхийн II дайны хамаг хүнд хүчрийг үүрч гарсан зөвлөлтийн ард түмэн, улаан арми социализмын нийгэм улс төр, эдийн засаг, батлан хамгаалах хүчний шавхагдашгүй потенциал маргашгүй давуутайг дэлхий нийтэд илтгэн харуулж, хүн төрөлхтнийг фашизмын боолчлолын аюулаас ангижруулахад шийдвэрлэх үүрэг гүйцэтгэсэн юм. Чухамдаа их ялалтын ачаар л дэлхийн социализм бүрэлдэн бий болж, улс түмний үндэсний эрх чөлөөний хөдөлгөөн, нийгмийн дэвшлийн төлөө тэмцэл шинэ үедээ орж, дэлхийн улс төрийн газрын зурагт үндсэн өөрчлөлт гарсан билээ. 

<< Зөвлөлт Холбоот Улс фашизм, милитаризмыг ялсан нь социалист эх орноо хамгаалах тухай В. И. Лениний сургаалын гайхамшигт ялалт, социалист нийгмийн байгууллын бат орших чадвар, марксист - ленинист үзэл суртлын ялагдашгүй чанар, коммунист нам, зөвлөлтийн ард түмний ган бат нэгдэл, зөвлөлүүдийн орны бүх ард түмний эвдэршгүй найрамдал, нэгдэл нягтралын яруу тод илрэл, энх тайван, эрх чөлөө, нийгмийн дэвшлийн үйлсийн ялалт болсон юм >> гэж их ялалтын улс төрийн ач холбогдлыг МАХН-ын Төв Хорооны тогтоолд өндөр үнэлж тэмдэглэсэн юм. Социализмын, хоёр дахь орон БНМАУ-ын хөдөлмөрчид зөвлөлтийн ах дүү ард түмэнд сэтгэл санааны болон эд материалын тусламж үзүүлж, улаан армитай я. магт хамт байсан Билээ. Манай ард түмэн хүлэг сайн морьд, хөрслөг дулаан хувцсаа хүнлэг ариун сэтгэлийнхээ захидалтай хамт улаан армид илгээж байсан. Монголын хөдөлмөрчдийн хэрэглэсэн хөрөнгөөр << Хувьсгалт Монгол >> танкийн цуваа, << Монгол Ард >> нисэх онгоцны эскадриль байгуулсан нь Москвагийн дэргэдээс Берлин хүртэлх тулалдааны урт замыг туулж ялалтад хувь нэмрээ оруулсан юм. 

Монголын ардын цэрэг улаан армийн дайчидтай нэг фронтод нэгдэж, дэлхийн хоёрдугаар дайны сүүлчийн галыг Алс Дорнодод унтраасан юм. 

Дэлхийн бөмбөрцгийн хагасыг галдан шатаасан тэр дайнаас хойш дөч гаруй жил боллоо. Гэвч өнгөрсөн дайны гай гамшиг, гашуун сургамжийг улс түмэн маргаагүй ээ! Дайн дажин, аюул зовлонгийн эсрэг энх тайван, аз жаргалын төлөө тэмцлийн уриа өнөөдөр манай гариг даяар улам ч сүрлэг цуурайтаж байна. Бат бэх энх тайван бол хүн төрөлхтний үнэт ололт мөн. 

Гамшигт дайны тухай, гайхамшигт ялалтын тухай өнөөдөр дурсахын учир юу вэ? Дэлхийн шинэ дайн, цөмийн болон << оддын дайны >> төлөө зэвсэглэлээ улам бүр нэмэгдүүлж, хүн төрөлхтнийг сүйрлийн хар ангал руу түлхэхийг зорьж. байгаа АНУ тэргүүтэй империализмын дайнч хүчин дэлхийн хоёрдугаар дайнд зөвлөлтийн ард түмэн, армийн байгуулсан аугаа их ялалтыг үгүйсгэж, мартуулахыг элдвээр оролдож байна. Гэвч шударга хүн төрөлхтөн, энх тайвны хүчнийхэн зөвлөлтийн армийн чөлөөлөгч, ялагч, хамгаалагч, интернационалч алдар гавьяаг хэзээ ч мартахгүй нандигнан хүндэтгэнэ. Түүх түүхээрээ, үнэн үнэнээрээ үлдэнэ! Үнэний түүхийг баяжуулахын тулд социализмын гэр бүлийн ард түмнүүд ялалтын түүхийг үргэлжлүүлэн бичсээр, энх тайвныг эрхэмлэн хамгаалсаар байна. 

