186 (15885)    
1984 ОНЫ НАЙМДУГААР САРЫН 4
МАХН-ын III их хурал

Манай орны капиталист анги хөгжлийн жанжин шугамыг сонгон баталсан намын III их хурал 1924 оны наймдугаар сарын дөрвөнд нээгдсэнээс хойш 60 жил боллоо. Энэ их хурлаас төлөвлөн заасан стратегийн шугам болон түүхийн зурвасхан үеийг хамаарах бус, харин феодализмаас социализмд дэвших түүхэн шилжилтийг хангаж, улмаар социалист харилцааг нийгмийн амьдралын бүх салбарт төлөвшүүлэн тогтоох их үйлсийн үндэс болсонд түүхэн ач холбогдон нь оршино. 

МАХН улс орны хөгжлийн хэтийн төлөвийн асуудлаар Ардын хувьсгалын бүр эхнээс баримталж байсан чиг шугамыг намын III их хурлаар хэлэлцүүлж, << Монголын ардын хувьсгалын ирээдүйн төлөвийн тухай >> сэдэвт << МАХН-ын эцсийн зорилт нь коммунизм мөн >> гэж тодорхойлсон байна. 

Тус их хурал 1921 1924 онд нам, ардын төрийн авч хэрэгжүүлсэн хувьсгалт ардчилсан арга хэмжээ, Зөвлөлт Холбоот Улстай тогтоосон холбоо, түүний тусламжийн ач холбогдлыг нэгтгэн дүгнэж, << Монгол улс бүх дэлхийн олон улстай адал харгис капиталтан хөрөнгөтний дарлагдал зовлонг үл амссан, олон улсын одоогийн байдалд нийцүүлэн, жинхэнэ ардын ёсыг баримтлан зоривол зохино >> гэж улс орны хөгжлийн хэтийн төлөвийг тодорхойлон заав. 

III их хурал намын энэхүү чиг шугамыг эсэргүүцсэн Данзаны явууллагыг шинээр төрж байгаа капиталист элементийн эрх ашгийг илэрхийлсэн баруун оппортунизмын илрэл гэж үзэж хатуу цохилт өгсөн юм. Их хурал ингэж Данзанг илрүүлэн бут цохисон нь улс орны капиталист биш хөгжлийн хувь заяанд төдийгүй, намын дотоод харилцаа, түүний эв нэгдлийн эрх ашигт зарчмын ач холбогдол бүхий чухал ялалт болов. МАХН-ын удирдан чиглүүлэх ролийг бүх талаар хангаж, намын эгнээг өргөтгөн бэхжүүлэх уйл хэрэгт ард ангийн ядуу, дунд хэсгийг голлон түшиглэх тухай зорилтыг их хурал дэвшүүлсэн юм. 

БНМАУ капиталист биш замаар хөгжиж, социализмд дэвшин орогсдыг шийдвэрлэх нөхцөл болон монгол зөвлөлтийн ард түмний ах дүүгийн найрамдлыг бүх талаар гүнзгийрүүлэх нь онцгой чухал болохыг намын III их хурал цохон заав. Энэ их хурлаар баталсан чиг шугам нийгэм эдийн засгийн бүх салбарт ялж, капиталист биш хөгжлийн үндсэн зорилго 1960аад оны эхээр бүрэн шийдвэрлэгдсэн нь манай нам төрийн жанжин шугамын ялалтын төлөө баруун, зүүн  оппортунизм, үндсэрхэг харгис үзэл, жижиг хөрөнгөтний урсгал нөлөө, хуучин нийгмийн дадал заншлын хүчний эсрэг марксистленинист онолоор зэвсэг хийж, эвлэршгүй тэмцсэний үр дүн мөн. 

Манай нам, ард түмэн капиталист биш хөгжлийн замын явцад феодалын байгууллыг устган, капиталист элементийг хавчин хязгаарлаж, ардын хувийн аж ахуйг дэмжин хөгжүүлж, аажмаар социалист ёсоор өөрчлөн байгуулж, улс орны эдийн засгийн тусгаар тогтнолыг ханган, эдийн засгийн социалист хэвшлийг хөгжүүлэв. Социалист хэвшил үүсч хөгжихөд ЗХУ-ын бүх талын тусламж асар их үүрэг гүйцэтгэв. Үндэсний ажилчин анги, ардын сэхээтэн үүсч бий боллоо. Хөдөлмөрчдийн хувьсгалт ардчилсан диктатур аажмаар ажилчин ангийн диктатур болон хөгжиж, социалист ардчилал улам бэхжив. шарын шашны хүч нөлөөг арилгаж, соёлын хувьсгалыг өрнүүлэх замаар ард түмэнд социалист үзэл санаа төлөвшүүлэв. Энэ бүхний дүнд ардчилсан ба социалист өөрчлөн байгуулалтыг хэрэгжүүлжээ. 

1980-аад оны эхээр БНМАУ феодализмаас капитализмыг асгасан социализмд шилжих шилжилт дуусч, МАХН-ын III их хурлаар дэвшүүлсэн намын жанжин шугам бүрэн угтсан юм. Улс ардын аж ахуйн бүх салбарт социалист үйлдвэрлэлийн харилцаа ноёрхох болж, Монгол оронд социализм үнэн бодит зүйл боллоо. 

Монголын ард түмний туулж өнгөрүүлсэн 60 жилийн түүхт зам бол олон улсын ач холбогдол бүхий баатарлаг тэмцэл ялалтын зам мөн. Энэ ч учраас МАХН-ын программд << БНМАУ-ын туршлага нь хөгжлийн хувьд хоцрогдсон орон хөгжлийн капиталист шатыг алгасан, социализмд дэвшин орж болох тухай марксистленинист сургаалын үнэн зөвийг хэрэг дээр яруу тод батлав харууллаа. Колоничлолын дарлалыг таягдан хаясан ард түмэн ганцхан энэ замаар явж олон үеийн хоцрогдол, ядуу зүдүү байдлаа хамгийн хурдан бөгөөд зовлон гамшиггүй даван туулж ардчилал, социализмд дэвшин орж сая чадна >> гэж тодорхойлсон юм. 

Капиталист биш хөгжлийн явцад нийгмийн амьдралд гарсан нийгэм эдийн засаг, соёлын гүн гүнзгий өөрчлөлт нь БНМАУ социализмын байгуулж дуусгах шинэ үе шатанд дэвшин орох бололцоог хангав. Сүүлийн хорь гаруй жилд монголын ард түмэн МАХН-ын удирдлагаар улс Орноо аж үйлдвэржүүлэх, хөдөө аж ахуйг механикжуулах, социалист соёлыг хөгжүүлэх, ард түмний аж байдлыг дээшлүүлэхэд томоохон алхам хийлээ. 

Манай улс ЭЗХТЗ-ийн гишүүн орнуудын социалист эдийн засгийн интеграцид идэвхтэй оролцож, ах дүү социалист орнууд, юуны өмнө ЗХУ-тай эдийн засаг, улс төр, үзэл суртал, соёлын салбарт зүйл бүрээр ойртон нягтарч байгаа нь БНМАУ-ын социалист байгуулалтын хурдцыг түргэтгэх шийдвэрлэгч хүчин зүйл болж байгааг саяхан Москвад болсон ЭЗХТЗ-ийн гишүүн орнуудын эдийн засгийн дээд хэмжээний зөвлөлгөөн нотлон харуулав. 

Эх орондоо социализм байгуулж дуусгах түүхэн зорилтыг амжилттай хэрэгжүүлж байгаа социалист Монголын хөдөлмөрчид жаран жилийн тэртээгээс улс орныхоо хөгжлийн хэтийн төлөвийг шинжлэх ухааны үүднээс холч мэргэнээр заасан МАХН-ын III их хурлын шийдвэрийн бодит үр дүнг нүдээр үзэж, биеэр эдэлж байгаадаа зүй ёсоор бахдан баярлаж, төрөлх намаа гүнээ хүндэтгэн, бат нягтаар хүрээлж байна. Одоо манай орны ажилчин анги, хоршоолсон ард, хөдөлмөрийн сэхээтэн, нийт хөдөлмөрчин МАХН-ын XVIII их хурлын шийдвэрийг биелүүлэхийн төлөө тэмцэлдээ зориг эрмэлзэл дүүрэн хөдөлмөрлөж шинэ шинэ амжилт гаргаж байна. 

