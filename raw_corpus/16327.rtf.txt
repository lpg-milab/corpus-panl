№ 50 (16327)             
1986 оны хоёрдугаар сарын 27,
ЛЕНИНЧ  ИХ ХУРАЛ

Лениний намын эгнээнд нэгдэн нягтарсан зөвлөлтийн 19 сая гаруй коммунистыг төлөөлөн сонгогдсон таван мянган төлөөлөгч, тэрчлэн дэлхийн тив бүрээс ирсэн коммунист, ажилчны намуудын 150 гаруй төлөөлөгч оролцож байгаа ЗХУКН-ын XXVII их хурал өнөөдөр гурав дахь өдрөө ажлаа үргэлжлүүлж байна. Анхны өдрийн хуралдаан дээр ЗХУКН-ын Төв Хорооны Улс төрийн илтгэлийг нөхөр М. С. Горбачев тавьсныг манай гаригийн хэдэн миллиард хүв ард сэтгэл догдлон, чих тавин сонсож, асар өндөр сэтгэгдэл төрлөө. Лениний заасан замаар Лениний эрхэм дээд үзэл санаа, чин шударга зарчимд үнэнч зөвлөлтийн ард түмэн, коммунистууд, ЗХУКН, зөвлөлүүдийн орны эдийн засаг, нийгмийг хөгжүүлэх эгнэшгүй лут их үйл хэрэгтээ гайхамшигтай амжилт олсныг ЗХУКН-ын Төв Хорооны Улс төрийн илтгэлээс дэлхийн дэвшилт бүх улс түмэн гүнээ ойлгон мэдэж зүй ёсоор баярлан бахархаж байна. Сүүлийн хорин таван жилд улс ардын аж ахуйн үйлдвэрлэлийн үндсэн фонд долоо дахин өсч, хэдэн мянган үйлдвэрийн газар шинээр бий болж үндэсний орлого дөрөв, аж үйлдвэрийн үйлдвэрлэл тав, хөдөө аж ахуйнх 1, 7 дахин өссөн нь зөвхөн социалист байгуулалтын нөхцөлд л хэрэгжих боломжтой асар өндөр хурдац мөнийг нөхөр Горбачев илтгэлдээ цохон дурдлаа. 

ЗСБНХУ-ын нийгэм эдийн засгийн хөгжлийн бодит байдлыг гүн гүнзгий шинжлэн дүгнээд түүнийг чанарын шинэ түвшинд хүргэн хурдасгах, шинжлэх ухаан техникийн дэвшилд тулгуурлан улс ардын аж ахуйг шинэчлэн төгөлдөржүүлж, удирдлагын арга барилыг боловсронгуй болгох асуудлыг улс төрийн илтгэлд тодорхойлжээ. Нөгөө талаар эрин үед хүн төрөлхтний өмнө нийтлэг тулгамдсан асуудлыг өргөн хүрээнд шинжлэн дүгнэж, манай он тооллын гурав дахь мянган жилийн тэртээх олон улсын байдлын тааламжтай угтвар нөхцөл бүрдүүлэх оновчтой арга зам, туйлбартай бодлогыг дэвшүүлснээрээ нөхөр М. С. Горбачевын илтгэл үндэсний болоод интернационалч түгээмэл шинж чанартай юм. Урган гарах шинэ зуунтай золгох хүртэл үлдээд байгаа 15 жилд зөвлөлт нийгмийн эдийн засгийн потенциалыг хоёр дахин, үндэсний орлогыг мөн хоёр дахин. хөдөлмөрийн бүтээмжийг 2, 3 - 2, 5 дахин өсгөх лут том зорилтыг их хурал дэвшүүллээ. 

Орчин үеийн шинжлэх ухаан техникийн дэвшлийн хамгийн сүүлчийн шилдэг ололтод тулгуурласан эрчимтэй хөгжлийн замд улс ардын аж ахуйн салбарыг бүхэлд нь шилжүүлэх үндсэн дээр том зорилтыг хангах, үүний тулд аж ахуйн салбарын бүтцийн болон хөрөнгө оруулалтын бодлогыг өөрчлөн сайжруулж, машины шинэ систем бий болгох, технологийн шинэтгэл хийх, үйлдвэр, аж ахуйн газар бүрт тасралтгүй сайжруулалт явуулах программ боловсруулж мөрдөх, хөдөө аж ахуйд эрчимтэй технологи нэвтрүүлэх зэрэг зарчмын хувьд шинэ арга, хэлбэрээр аж ахуй эрхэлнэ. 

Үлэмж өргөн цар хүрээтэй ийм зорилтыг амжилттай шийдвэрлэхийн тулд хуучин сэтгэлгээ, хуучирсан арга барилыг эрс шийдэмгийгээр таягдан хаяж үйлдвэрлэлийг удирдах арга барилыг боловсронгуй болгож өөрчлөн сайжруулах, аж ахуйн тооцоо, аж ахуйн гэрээний үүргийг дээшлүүлэх, арвилан хэмнэлтийн бодлогыг хаа сайгүй тууштай хэрэгжүүлэхэд илтгэгч их анхаарал тавилаа. 

ЗХУКН-ын Төв Хороо аж ахуйн механизмыг өөрчлөн сайжруулах үндсэн чиглэлийг зүйлчлэн тодорхойлж, их хуралд хэлэлцүүлэхдээ юуны урьд эдийн засгийн төвлөрсөн удирдлагын үйлчлэлийг дээшлүүлэх, намын эдийн засгийн стратегийн үндсэн зорилтыг хэрэгжүүлэх, улс ардын аж ахуйн хөгжлийн харьцаа, балансжилт, хурдцыг тодорхойлон, тогтооход төв байгууллагын ролийг хүчтэй болгох, доод шатны аж ахуйн нэгжийг бие дааж санаачилгатай шуурхай ажиллах өргөн их бололцоо олгохыг чухалд үзлээ. 

Тэрчлэн нэгдэл, үйлдвэрийн газрын эрх мэдэл, санаачилгыг эрс өргөтгөх, өөрийгөө санхүүжүүлдэг, өөрийн зардлыг өөрөө нөхдөг жинхэнэ аж ахуйн тооцоонд шилжүүлэх, аж ахуйг эдийн засгийн аргаар удирдах, материал техникийн хангамжийн журмыг боловсронгуй болгох, үнэ бүрдэх, санхүүжих, зээл олгох системийг төгөлдөржүүлэх, зардал багасгах нөлөө бүхий урамшууллын арга хэмжээ боловсруулах, үйлдвэрлэлийг бөөгнөрүүлэх, мэргэжүүлэх, хорших, харилцан холбоо бүхий салбар, шинжлэх ухаан техникийн салбар дундын болон нутаг дэвсгэр үйлдвэрлэлийн нэгдлүүдийн цогцолбор байгуулах, салбарын ба орон нутгийн аж ахуйн удирдлагын зөв хослолыг хангах, бүгд найрамдах улс, бүс нутгийн эдийн засаг нийгмийг цогцолбор хөгжүүлэх, салбар дундын үр ашигтай холбоо бий болгох, удирдлагыг бүх талаар ардчилах, түүнд хөдөлмөрийн хамт олны ролийг дээшлүүлэх, дороос хяналт тавих, тайлагнах, аж ахуйн байгууллагын ажиллагааг ил тод байлгах зэрэг маш олон чухал асуудлыг илтгэгч тал бүрээр ул суурьтай, нотолгоотойгоор дэвшүүлж тавилаа. << Нам бүх ард түмний одоогийн нэн тэргүүний зорилт бол эдийн засгийн хөгжил дэх зохисгүй хандлагыг шийдвэртэй өөрчлөн, эдийн засгийг өрнүүн хөгжүүлж, олон түмний санаачилга, бүтээлч үйлс, жинхэнэ хувьсгалт өөрчлөн байгуулалтад өргөн боломж нээж өгөх явдал мөн >> гэж XXVII их хурлын илтгэлд тодорхойллоо. Бодит бэрхшээл, субъектив дутагдлыг намч зарчимч байр сууринаас илэн далангүй шүүмжилж үнэн байдлыг олов түмэнд ил тод хэлж, ажил сайжруулах арга замыг тодорхой зааж туйлын ажил хэрэгч, бүтээлч уур амьсгалаар их хурал ажлаа явуулж байгаа нь нийтийн анхаарлыг татлаа. Нийгмийг цаашид ардчилж, ард түмний өөрөө удирдах социалист ёсыг гүнзгийрүүлэх хөдөлмөрийн хамт олны үүргийг дээшлүүлэх талаар нөхөр Горбачевын илтгэлд дэвшүүлсэн үндэслэлүүд онол практикийн түгээмэл ач холбогдолтой юм. 

ЗХУКН-ын Төв Хорооны Улс төрийн илтгэлд дэлхий дахины байдлын үндсэн гол асуудлуудад чухамхүү ленинч ёсоор бүтээлчээр сэтгэж, улс төрийн мэргэн бодлого боловсруулахын үлгэр жишээг үзүүллээ. Олон улсын хөгжлийн өнөөгийн шатны онцлогийг харгалзан бодит байдалд бүтээлч дүн шинжилгээ хийсний үндсэн дээр бүх нийтийг хамарсан олов улсын аюулгүй байдлыг систем байгуулах үндсэн зарчмыг цэрэг, улс төр, эдийн засаг, нийгмийн салбарт зүйлчлэн боловсруулсныг их хурлын индрээс дэлхий дахинд тунхаглалаа. << Дайныг улс хоорондын улс төр, эдийн засгийн зөрчил, үзэл суртлын маргааныг шийдвэрлэх хэрэгсэл гэж үзэхийг социализм үг дуугүй няцаадаг. Дэлхийг зэр зэвсэггүй болгож, ард түмэн бүр хөгжлийн зам аж төрөх ёсоо чөлөөтэй сонгон авдаг дэлхийг цогцлон баяжуулах нь манай эрхэм дээд зорилго мөн. Энэ бол коммунист үзэл суртал, түүний зав суртахууны үзэл зүйлийн энэрэнгүй ёсны илрэл мөн. Тиймээс цөмийн дайн гарах аюул, зэвсэглэлээр хөөцөлдөхийн эсрэг, бүх нийтийн энх тайвныг сахин хамгаалж, бэхжүүлэхийн төлөө тэмцэл олон улсын тавцанд намаас цаашид явуулах үйл ажиллагааны гол чиглэл хэвээр байх болно >> гэж нөхөр М. С. Горбачев мэдэгдэв. 

Дэлхийн хувьсгалт үйл явц зүй тогтлынхоо дагуу өрнөн хөгжиж түүний дотор өндөр хөгжилтэй эдийн засаг, шинжлэх ухаан техникийн сайн бааз, цэрэг, улс төрийн найдвартай потенциалд түшиглэсэн дэлхийн социализм хув төрөлхтний ирээдүйн хөгжил, замналын бодит үлгэр загвар болж байна. 

Дотоод зөрчилдөө улам улам идэгдэн хямарч байгаа орчин үеийн капитализм олов улсын маргаантай асуудлуудыг гагцхүү зэвсгийн хүчээр шийдвэрлэх замаар аврал хайж байгааг улс төрийн илтгэлд тодорхой шинжлэн дүгнээд империалист гүрнүүд шинэ колоничлолын зальтай бодлогоороо хөгжиж байгаа орнууд, тэдгээрийн ард түмнийг зүйл бүрийг хавчилт шахалтад оруулж бэрхшээл учруулан, өрд унагаж байгааг тал бүрээс нотолжээ. Өнөөдрийн зэр зэвсгийн чанар байдал нь ямар ч улс орныг байлдааны техник хэрэгслээр өөрийнхөө аюулгүй байдлыг хамгаална гэж найдах бололцоо өгөхгүй түвшинд хүрчээ. Тиймээс аюулгүй байдлыг зөвхөн улс төрийн хэрэгслээр хангаж болно. Өөрөөр хэлбэл хүчээр түрээ барих хандлага, орчин үеийн цөмийн зэвсгийн хөнөөлийн үүднээс жишиж үзвэл манай гариг даанч өчүүхэн, эмзэгхэн болжээ. Тиймээс эх дэлхийгээ авран хамгаалахын тулд энх тайвны төлөө, эрс шийдвэртэй шургуу тэмцэх нь амин чухал асуудал болохыг XXVII их хурал дахин нухацтай анхааруулав. 

Коммунистуудын их чуулгад нөхөр М. С. Горбачевын тавьсан ЗХУКН-ын Төв Хорооны Улс төрийн илтгэл нь цар хэмжээ, гүн агуулга, бүтээлч шинэлэг чанар, ленинч арга барилаараа шинжлэх ухааны коммунизмын онол, практикийг зүй ёсоор баяжуулах нь дамжиггүй байна. 

Зөвлөлтийн коммунистуудын дээд чуулга зөвлөлүүдийн орны эдийн засаг, нийгмийг цаашид тал бүрээр хөгжүүлэх хэтийн төлөвийг тодруулан заахын хамт хүв төрөлхтний сэтгэл санааг догдлуулсан амин чухал асуудалд мэргэн хариу өгч ард түмэн бүрийн эрх ашигт бүрнээ нийцсэн гадаад бодлогын өргөн далайцтай зорилтыг дэвшүүлж байгаагаараа олон улсын асар их ач холбогдолтой үйл явдал юм. 

ЗХУКН-ын XXVII их хурал ажлаа үргэлжлүүлж байна. Их хурлын зүг таван тивийн хүн ардын хараа чиглэж, өндөр дээд чуулганы индрээс цуурайтах зөвлөлтийн коммунистуудын үг нэг бүрийг маш их анхааралтайгаар чих тавин чагнаж байна. 

Хүн төрөлхтний дэвшил хөгжлийн амин чухал асуудлыг хэлэлцэж байгаа ЗХУКН-ын XXVII их хурлын ажиллагаанд монголын коммунистууд, нийт хөдөлмөрчин чин сэтгэлийн баяр хүргэж, тавьсан зорилтоо амжилттай шийдвэрлэхийг хүсэн ерөөж байна. 

