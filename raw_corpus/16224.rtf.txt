№261(16224)
1985 ОНЫ АРАВДУГААР САРЫН 30.
Нааштай эргэлтийн төлөө

Дэлхий дахины улс төрийн байдал улам түгшүүртэй болж, АНУ-аар толгойлуулсан олон улсын империализм нэгэн зууны дотор дэлхийн хоёр том дайны голомт болсон Европын байдлыг эрс хурдатгаж, энэ нь цөмийн шинэ дайны ангал руу золиосонд түлхэж эхэллээ. Зэвсгийн хүчээр дэлхий дахинд ноёрхлоо тогтоохыг цаг үргэлж оролдож байгаа олон улсын империализм, түүний хамгийн харгис төлөөлөгч АНУ-ын империализм, хүнийг үй олноор устгах хөнөөлт зэвсгээр улайран хөөцөлдөж, улмаар сансрын уудамд хүртэл харгис хэнээрхлээ гааруулж, түгшүүртэй байдлыг осолтой хэмжээнд хүртэл хурцатгаж байна. Хэрэг явдал хяналтаас гарч болзошгүй тийм аюултай заалт дэлхий дахин тулж очоод байгаа энэ үед Варшавын гэрээнд оролцогч улсуудын Улс төрийн Зөвлөлдөх Хорооны зөвлөлгөөн Софид саяхан болж << Цөмийн дайны аюулыг арилгах, Европын болон дэлхий дахины үйл хэрэгт сайн тийш эргэлт гаргахын төлөө Мэдэгдэл гаргасан нь дэлхий нийтийн нэгэн адил монголын ард түмний анхаарлыг татаж байна. Хүн төрөлхтөн энх амгалангийн үйлсийн тусын тулд социализм өөрөөсөө шалтгаалах бүхнийг хийсээр ирсэн, хийсээр байгаа, хойшид ч хийх итгэл төгс байгааг мэдэгдлийн үг өгүүлбэр бүхэн бат нотолж байна. 

БНМАУ-ын Засгийн газраас гаргасан Мэдэгдэлд: << Варшавын гэрээнд оролцогч улсуудын Мэдэгдэл нь цөмийн сүйрлийг зайлуулж, зэвсэглэлээр хөөцөлдөх, сөргөлдөх явдлыг зогсоож ганц ухаалаг арга замыг заасан улс төрийн чухал баримт бичиг гэж БНМАУ-ын засгийн газар бүрэн дэмжиж байна >> гэдгийг цохон тэмдэглэжээ. 

Улс төрийн Зөвлөлдөх Хорооны энэ чухал зөвлөлгөөн Женевт зөвлөлт, америкийн дээд хэмжээний услалт хийхийн өмнөхөн болон Варшавын гэрээнд оролцогч улсууд хүн төрөлхтөний өнөө, ирээдүйн хувь заяаны төлөө хүлээсэн өндөр хариуцлагаа ухамсарлаж нэгдмэл байр суурь, хүсэл зорилгоо тодорхойллоо. Европт цэрэг зэвсгийн сөрөг төвлөрлийн хэмжээг бууруулж, намжмал байдал тогтоон, зэвсэг хурааж, итгэлцлийг бэхжүүлэх нь олон улсын хамтын ажиллагааг хөгжүүлэх, нийт дэлхийн хэмжээн дэх энх тайван тогтоохын шийдвэрлэх нэг нөхцөл юм. ЗХУ болон социалист хамтын нөхөрлөлийн орнуудын байр суурь, санал бодол, хийж байгаа алхам бодитой болох нь хэн бүхэнд тодорхой байна. ЗХУ-ын энх тайванч бодлогын хурц тод илэрхийлэл болсон сүүлчийн шинэ том санаачилга нийтэд сайшаагдсан бөгөөд ЗСБНХУ, АНУ хоёр сансрын цохилтын зэвсэглэлийг бүрэн хориглож, бие биеийн нутагт хүрч тусах цөмийн зэвсэглэлийг гал хувиар үнэхээр эрс шийдэмгий хорогдуулах талаар тохиролцохоор дэвшүүлсэн энэ санал асар далайцтай, нөлөөтэй, ач холбогдолтой зүйл болсон билээ. Варшавын гэрээний улсууд НАТО-гийн орнуудад хандаж Варшавын гэрээнд оролцогч улсууд болон Умард Атлантын эвслийн хооронд европын бүх улс, сонирхогч бусад орон ч оролцож болох цэргийн хүч харилцан үл хэрэглэх, эв найрамдалт харилцаатай байх гэрээ байгуулах, цэргийн зардлаа нэмэхгүй, харин ч ихээр хорогдуулах, Европын химийн зэвсгээс ангижруулах шууд хэлэлцээ хийх, мөн европын нутгуудад цөмийн зэвсэггүй бүс байгуулах, Төв Европт НАТО-гийн эвсэл, Варшавын гэрээний байгууллагыг ашигладаг шугамын дагуу цөмийн зэвсэггүй зурвас тогтоох тухай санаачилгыг дэмжихэд бэлэн байгаагаа Софид болсон зөвлөлгөөнөөс ёс төртэй мэдэгдсэнийг монголын олон нийт сайшаан дэмжиж байна. 

Варшавын гэрээнд оролцогч социалист хамтын нөхөрлөлийн орнууд Женевийн зэвсэг хураах бага журам Төв Европт зэвсэгт хүч, зэвсэглэлийг харилдан хорогдуулах тухай Венийн хэлэлцээг ур дүнд хүргэх, тус бүс нутагт итгэлцэл, аюулгүй байдлыг бэхжүүлэхэд Стокгольмын бага хурлын нөлөөг чанарын шинэ түвшинд гаргах найдвар төгс байна. 

ЗСБНХУ, АНУ хоёр цөмийн зэвсэг байхгүй байгаа улсын нутаг дэвсгэрт тийм төрлийн ямарваа зэвсэг байрлуулахаас түдгэлзэх, цөмийн зэвсэг нэгэнт байрлуулсан орнууд дахь цөмийн зэвсгийн нөөцийг нэмэгдүүлэхгүй, шинэ зэвсгээр солихгүй байх үүрэг харилцан хүлээх зэрэг Софид болсон зөвлөлгөөнөөс гаргасан хэд хэдэн чухал саналд АНУ тодорхой хариу өгөх цаг болоод байна, Дэлхийн энхийн үйлс хуваагдмал биш зүйл учраас Европын аюулгүй байдлыг хангах үйл явцыг гүнзгийрүүлэхийн хамт Ази, Африк, Латин Америк болон дэлхийн бусад нутагт түгшүүрийн шинэ голомт үүсэхээс сэрэмжлэх, орон нутгийн мөргөлдөөнийг тараан өргөжүүлэхгүй байх талаар сонирхогч бүх талтай Варшавын гэрээнд оролцогч улсуудын удирдагчдын хамтран ажиллах бодол саналд БНМАУ баяр хүргэж байна. 

Варшавын гэрээнд оролцогч улсуудын Улс төрийн Зөвлөлдөх Хорооны зөвлөлгөөн даян дэлхийн энх тайван, аюулгүй байдлыг бэхжүүлэхэд дэлхийн халз цэгүүдэд хурцадмал байдлыг улс төрийн аргаар шийдвэрлэхийн чухлыг улс түмэнд дахин уриалан Варшавын гэрээнд оролцогч улсууд энх. тайван, олон улс сайн аюулгүй байдлыг хангах, зэвсэглэлээр хөөцөлдөхийг зогсоох, зэвсэг хураахыг хүн төрөлхтөнд тулгарч байгаа бусад асуудлыг шийдвэрлэхтэй нягт холбож байна. Тухайлбал эдийн засгийн хоцрогдлыг гэтлэн давах, өлсгөлөн, гуйланчлал, халдварт өвчин, бичиг үсэг үл мэдэх явдлыг арилгах, хүн төрөлхтөний орших хүч, түүхий эд, хүнсний улам бүр өсөж байгаа эрэлт хэрэгцээг хангах, хүрээлэн буй орчныг хамгаалах, гадаад далай, сансрын уудмыг энх тайвнаар эзэмших асуудал үүнд багтаж байгаа билээ. 

Социалист хамтын нөхөрлөлийн орнууд Европ, тэрчлэн дэлхий ертөнцийг бие биеийн эерэг хандсан сөргөлдөөний талбар болгохыг хүсдэггүйг Софид болсон зөвлөлгөөн дахин харуулж байна. Варшавын гэрээний байгууллага болон НАТО-г нэгэн зэрэг татан буулгах анхны алхам болгож цэргийн байгууллагуудыг хаахад бэлэн байгааг зөвлөлгөөн ёс төртэй мэдэгдлээ. 

Женевт болох зөвлөлт, америкийн дээд хэмжээний уулзалтын өмнө болсон энэ зөвлөлгөөн дэлхийн социализмын энх тайванч байр суурийг улам тодруулан бататгаж, энх тайван, ардчиллын төлөө, дайны эсрэг зөвлөлгөөний нэгдэл нягтралыг бэхжүүлэхэд жинтэй хувь нэмэр орууллаа. 

