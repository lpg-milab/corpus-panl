№13 (15976)              
1985 0НЫ НЭГДҮГЭЭР САРЫН 15.
ЯЛАЛТ АМЖИЛТЫН БАТ ҮНДЭС

Түүхэн Их Ач холбогдол, гүн гүнзгий утга агуулга нь он цаг өнгөрөх тутам улам тодорч, амьдрал, тэмцэлд бодит биеллээ, олсоор ирсэн өндөр ач холбогдолтой баримт бичгүүд монгол, зөвлөлтийн ард түмний найрамдлын алтан хуудсанд олон бий. БНМАУ, ЗСБНХУ-ын хооронд байгуулсан Найрамдал, хамтын ажиллагааны болов харилцан туслах тухай 1986 оны нэгдүгээр сарын 15-нд гарын үсэг зурсан Гэрээ түүхэн ач холбогдолтой ийм чухал баримт бичгийн нэг юм. 

Монгол, зөвлөлтийн ард түмний ах дүүгийн найрамдлын жар гаруй жилийн түүхийн туршид хоёр орны хооронд байгуулсан найрамдлын гэрээ асар иж үүрэг гүйцэтгэсэн билээ. 1921 оноос эхлээд удаа дараа байгуулсан Гэрээ бичгүүд нь манай хоёр орны бат найрамдал, ах дүүгийн болон ангийн бат бэх холбооны мөн чанарыг тодорхойлж, пролетарийн интернационализмын биелэл, жинхэнэ эрх тэгш, цоо шинэ маягийн харилцааны үлгэр дууриал болж, үзэл санаа, утга агуулга нь улам баяжин гүнзгийрч, монгол, зөвлөлтийн ард түмэн, нам, засгийн хамтын ажиллагаа үргэлж бэхжиж ирлээ. 

ЗХУ-д тусламжаар сүүлийн хорь гаруй жилд найрамдлын Дархан хот, монгол, зөвлөлтийн хамтарсан уулын баяжуулах << Эрдэнэт комбинат, социалист << Эрдэнэт >> хот байгуулагдан, манай орны нийгэм эдийн засаг, аж үйлдвэр, соёлын хөгжилд чанарын томоохон өөрчлөлт гарлаа. Дээрх хугацаанд үндэсний орлогын үйлдвэрлэлд аж үйлдвэрийн эзлэх хувийн есөн 14, 6 - 30 хувь, аж үйлдвэр, хөдөө аж ахуйн нийлсэн нийт бүтээгдэхүүнд 55, 3 - 75, 1 хувь нэмэгдэж, экспортын бүтээгдэхүүний 70 орчим хувийг аж үйлдвэрийн салбар өгдөг боллоо. 

Дэлхийн пролетарийн аугаа их жолоодогч В. И. Ленин, цогтой хувьсгалч, аймшиггүй чин зоригт Д. Сүхбаатар нар үндэс суурийг нь тавьсан манай найрамдал, ах дүүгийн барилдлагаа бол түүхийн хүнд хэцүү сорилтыг давж, цагийн уртад улам хатуужин бэхэжсэн бөгөөд Монгол, улс социализмын замаар тууштай дэвшин хөгжихийн найдвартай баталгаа мөн. Аугаа их зөвлөлтийн ард түмэнтэй байгуулсан найрамдлыг монголын ард түмэн аз жаргалтай амьдрал, сайн сайхан бүхнийхээ ширгэшгүй ундарга, үндэсний бахархал, хувьсгалт том ололтоо гэж нандигнан хайрладаг юм. МАХН-ын Төв Хорооны ерөнхий нарийн бичгийн дарга, БНМАУ-ын Ардын Их Хурлын Тэргүүлэгчдийн дарга нөхөр Ж. Батмөнх << Монгол, зөвлөлтийн найрамдлыг нүдний цэцгий мэт нандигнан хайрлаж, эрхэм сайхан уламжлалыг нь баяжуулж байхыг эн тэргүүний интернационалч үүргээ гэж манай ард түмэн үздэг юм >> гэж хэлсэн билээ. 

МАХН, ЗХУКН, БНМАУ, ЗСБНХУ-ын улам бүр иж бүрэн шинжтэй болж байгаа найрамдал, нөхөрлөлийн үйлс цар хүрээгээр тэлж, агуулга хэлбэр нь баяжин, Монголын ард түмний сайн сайхан аж байдлыг дээшлүүлэх үйлсэд бодитой бөгөөд найдвартай хүчин зүйл болж байна.

ЗХУКН, Зөвлөлт засгийн газрын урилгаар нөхөр Ж. Батмөнхийн ЗХУ-д ноднин жил хийсэн ажлын айлчлал нь БНМАУ, ЗСБНХУ-ын эвдэршгүй найрамдал, бүх талын үр бүтээлч хамтын ажиллагааг цаашид гүнзгийрүүлэн хөгжүүлэх өргөн хэтийн төлөвийг нээж, социалист хамтын нөхөрлөлийн нэгдэл, нягтралыг бэхжүүлэхэд чухал хувь нэмэр оруулсан түүхэн их ач холбогдолтой үйл явдал боллоо. Найрамдал, чин сэтгэлийн байдалд хийсэн уулзалт, хэлэлцээний үеэр манай хоёр улсын удирдагчид монгол, зөвлөлтийн хамтын ажиллагааг улам хөгжүүлэх, тэрчлэн олон улсын гол гогцоо асуудлаар санал солилцоод марксизмленинизм, социалист интернационализмын хөдөлшгүй бат зарчимд тулгуурласан монгол, зөвлөлтийн харилцаа манай хоёр оронд шинэ нийгэм цогцлон байгуулах ашид чухал эрх ашиг, социалист хамтын нөхөрлөлийн олон улсын байр суурийг бэхжүүлэх зорилтод бүрэн дүүрэн нийцэж байгааг тэмдэглэсэн билээ. 

Нөхөр К. У. Чернекко << Манай найрамдлын үндэс суурь найдвартай бөгөөд бат бэх юм >> гэж цохон дурдаад << . . . Манай нам зөвлөлтийн ард түмний тухайд гэвэл бид хойшид ч мөнхөд анд нөхдөдөө чадах бүхнээрээ ах дүү ёсоор туслах болно >> гэж хэлсэн нь хоёр орны нам, ард түмний найрамдал, хамтын ажиллагааны мөн чанарыг гүнзгий тодорхойллоо. Үнэхээр зөвлөлтийн ард түмэн бидэнд ямар ч үед чадах бүхнээрээ ах дүү ёсоор тусалж ирснийг түүх гэрчилнэ. Иргэний дайны хүнд жилүүдэд, эх орны дайны гал утаан дунд ч зөвлөлтийн хүмүүс монголын ард түмэнд тусалсаар байсан сайхан уламжлалаар бид бахархдаг. 

БНМАУ, ЗСБНХУ-ын хооронд байгуулсан Найрамдал, хамтын ажиллагааны бодон харилцан туслах Гэрээ нь зөвхөн хоёр орны эрх ашигт нийцэхээр барахгүй дэлхий дахины энх тайван, аюулгүй байдлын үйл хэрэгт ач холбогдолтой билээ. Манай гариг дээр энх тайвныг хамгаалан бэхжүүлэх, цөмийн дайны аюул заналыг сэрэмжлэн зайлуулах, үүний тулд ЗХУ, социалист хамтын нөхөрлөлийн орнуудын явуулж буй энх тайванч санал, санаачилгыг хэрэгжүүлэх, ялангуяа Ази, Алс Дорнодод энх тайван, аюулгүй байдлыг хангахад БНМАУ, ЗСБНХУ-ын хоорондын Найрамдал, хамтын ажиллагааны болон харилцан туслах тухай Гэрээний үзэл санаа чухал ач холбогдолтой юм. 

Марксизмленинизм, социалист интернационализмыг зарчимд үндэслэсэн монгол, зөвлөлтийн. ард түмний ах дүүгийн найрамдал бүх талыг хамарсан хамтын ажиллагаа иж бүрэн шинж чанартай болон жилээс жилд улам гүнзгийрэхэд хоёр орны хооронд байгуулсан найрамдлын гэрээ бичгүүдийн үзэл санаа үндэс суурь нь болж байдаг учраас түүхэн их ач холбогдлыг нь манай ард түмэн өндөр үнэлдэг юм. 

МАХН, ЗХУКН, монгол зөвлөлтийн ард түмний ах дүүгийн ленинч найрамдал, бүх талын хамтын ажиллагаа нь манай орнуудад шинэ нийгэм амжилттай зохион байгуулах эрх ашигт нийцэн дэлхий дахин энх тайвны ашиг тусын талаар өдрөөс өдөрт иж бүрэн шинжтэйгээр өргөжин хөгжиж, өрнөн дэлгэрэх болно. 

Монгол, зөвлөлтийн ард түмний гандан бууршгүй мөнхийн аугаа их найрамдал улам бүр цэцэглэн хөгжиж, бэхжин батжиж, яруу алдар нь бадарч байх болтугай! 

