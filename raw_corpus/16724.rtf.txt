№134 (16724]    
1987 оны зургадугаар сарын 5
Нүүрс олборлох бэлтгэл

Улсын хэмжээгээр олборлож байгаа байгалийн гаралтай түлшний ер гаруй хувийг нүүрс эзэлж байна. Аж үйлдвэрийн << талх >> гэж зүй ёсоор нэрлэдэг нүүрсний өсөн нэмэгдэж байгаа хэрэгцээг тасралтгүй хангахын тулд нүүрс олборлох гол бэлтгэл үндсэн болон бэлтгэл малталт, хөрс хуулах төлөвлөгөөг жигд биелүүлэх нь чухал. 

МАХН-ын XIX их хурлаас Шарын гол, Налайхын нүүрсний уурхайд хөрс хуулалт, үндсэн болон бэлтгэл малталтын ажлын хоцрогдлыг арилгаж. үйлдвэрлэлийн жигд ажиллагааг хангах хариуцлагатай зорилтыг Түлш, эрчим хүчний үйлдвэрийн Яам, уурхайчдын өмнө дэвшүүлсэн билээ. Ер нь нүүрс, уул уурхайн аль ч үйлдвэрт уулын бэлтгэл ажлыг ашиглалтаас түрүүлүүлэн өрнүүлэх нь үйлдвэрлэлийн жигд, найдвартай ажиллагааг хангах үндсэн нөхцөл учраас түүнийг хэрхэн хийснээс түлшний хангамж, улс ардын аж ахуйн нийт салбарын тогтвортой ажиллагаа, экспортын үүргийн биелэлт шууд хамаарна. 

Намын их хурлаас хойшхи хугацаанд Шарын голын нүүрсний уурхайн олборлосон нэг тонн нүүрсэнд ногдох хөрс хуулалтын хэмжээ өмнөх үеэс 1, 6 дахин нэмэгдэж, энэ үзүүлэлтийн төлөвлөгөөг оны эхнээс биелүүлж байна. Налайхын нүүрсний уурхайн үндсэн малталтын ажилд ч зарим ахиц гарлаа. Ажлын ийм эхлэл, амжилтад тулгуурлан уулын бэлтгэл ажлыг улам эрчимжүүлж ирэх өвлийн улиралд ашиглах нүүрсний нөөцийг хангалттай бэлтгэх, уулын ажлын хоцрогдлыг арилгах боломж бүрдэж байна. 

Зуны улирал эхэлсэн тул ил уурхайнуудад хөрс хуулах ажлыг эрчимжүүлж, амжилтыг бататгах цаг агаарын таатай боломжтой боллоо. Үүнийг ашиглан хөрс хуулах төлөвлөгөөг оны эхнээс тасалж байгаа Хөшөөт, Талбулаг, Нүүрст хотгорын уурхайн инженер, техникийн ажилтан, уурхайчид хамгийн өндөр бүтээмжтэй ажиллаж, тасалдлыг бүрэн нөхөхийн зэрэгцээ ирэх өвөл жигд найдвартай ажиллах бэлтгэлийг хангах хэрэгтэй. 

Уулын бэлтгэл ажлыг эрчимжүүлэх материаллаг нөхцөлийг хангах, эдийн засгийн механизмыг боловсронгуй болгох талаар нам, засгаас дэс дараатай арга хэмжээ авч байна. Уурхайчдын тарифт цалинг нэмэгдүүлэн, төлөвлөлтийг сайжруулж үйлдвэрлэлийн төмөр замын ажиллагчдад зарим нэмэгдэл хөнгөлөлт үзүүллээ. Эдгээр арга хэмжээг уурхай бүр өвөрмөц нөхцөлдөө тохируулан ажлын эцсийн өндөр үр дүнд хүрэхэд чиглүүлэн бүтээлчээр хэрэгжүүлбэл зохино. Шинэ тарифт цалин нэвтрүүлэхийн өмнө ажиллагчдын мэргэжлийн болон ажлын зэргийн уялдаа, мэргэжлийн ур чадварыг бодитой тогтоох, ажил, үйлчилгээний нормыг хянах, үйлдвэрлэлийн явцуу дамжлагыг илрүүлж, хүнд хүчир ажлыг механикжуулахад чиглэсэн техникийн дорвитой арга хэмжээг хэрэгжүүлж. хөдөлмөрийн бүтээмжийг дээшлүүлэх гучин зүйл бүрийг бүрэн ашиглах хэрэгтэй байна. 

Улс ардын аж ахуй, хөдөлмөрчдийн хэрэгцээг чанартай нүүрсээр тасралтгүй хангах гол нөхцөл нь юуны урьд нүүрс олборлох бүхий л үйл ажиллагааг инженерийн иж бүрэн бэлтгэлийн үндсэн дээр, алс хэтийн бодлоготой хэрэгжүүлэх явдал мөн. Уурхайн бэлтгэл малталт, хөрс хуулах ажлын хэмжээ, технологийг гагцхүү геологи хайгуулын ажил, маркшейдрын тооцоогоор урьдчилан тогтоож, түүнийг яв цав баримтлан ажиллах нь сайн чанарын арвин их нүүрс олборлох, цаашдаа найдвартай ажиллах үндэс суурь юм. Уулын ажлын бүхий л дамжлагад дээрх зарчмыг хэрхэн баримталж үйлдвэрлэл технологийн сахилгыг аль хэр чанд мөрдсөнөөс эцсийн үр дүн шалтгаалдаг. Нүүрс олборлох хэсэгт ус шүүрэх, ажлын байрны агааржуулалт, гэрэлтүүлэг муудах, тээврийн саатал гарах зэрэг аюулгүй ажиллагаа, хөдөлмөрийн бүтээмжид муугаар нөлөөлдөг сөрөг үзэгдлүүдийг урьдчилан харж, сэргийлэн, инженерийн тооцоо, техникийн дорвитой арга хэмжээгээр тухай бур бэхжүүлж байвал зохино. 

Манай олонхи уурхайн инженерийн алба техникийн нэгдсэн бодлогод явцуу байр сууринаас хандаж, машин тоног төхөөрөмжийн ажлын горим, ачаалал, эдэлгээний хугацаа, сэлбэг материалын хангамжийг шинжлэх ухааны үндэстэй зохион байгуулахын оронд төлөвлөгөөг ямар ч үнээр хамаагүй биелүүлэхийг урьдал болгодгоос эвдрэл саатал даамжран, нормативаас илүү хөрөнгө бий болгох зэргээр эдийн засгийн ур ашгийг бууруулж байна, 

Нүүрсийг аль ч улиралд хэрэгцээний хэмжээгээр олборлох үндсэн нөхцөлийн нэг нь уул тээврийн техникийн найдвартай ажиллагаа юм. Нүүрсний уурхайнууд өөрсдийн хүчээр хийх машин, тоног төхөөрөмжийн их засварын ажлын хэмжээ урьд жилүүдээс нэлээд нэмэгдэж, сэлбэг хэрэгслийн хүрэлцээ, хангамж сайнгүй байгаа одоогийн нөхцөлд хүн хүч, материаллаг нөөцийг оновчтой ашиглаж, маневрлах замаар техникийн их засварыг богино хугацаанд чанартай хийж дуусгах нь уурхайн туслах албадын инженер, техникчдийн нэн тэргүүний үүрэг мөн. Засварын ажилд хөдөлмөр зохион байгуулалт, урамшууллын дэвшилт хэлбэрийг тууштай нэвтрүүлэх, ажлын ээлжийг нэмэгдүүлэх, чанарын баталгаа тогтоох зэргээр чанар, өгөөжийг дээшлүүлэх бүхий л арга замыг ашиглавал, зохино. 

Олборлох ажлын эцсийн үр дүн нь бэлэн нүүрсийг тээвэрлэх, нөөцлөх ажлын явцаас багагүй шалтгаалдаг. Хэрэгцээг буруу тооцоолж олборлох, төлөвлөгөө хасуулах, нүүрс нөөцлөх ажлыг эртээс сайн зохион байгуулахгүй назгайрснаас түлшээр тасалдахад хүрч байсан хариуцлагагүй явдал Дорнод, БаянӨлгий, Дундговь аймгийн зарим үйлдвэр, аж ахуйн газарт дахин дахин гарч байлаа. Иймд нүүрс тээвэрлэх, нөөцлөх ажлын зохион байгуулалтыг нарийн хийх, аж ахуйн гэрээгээр хүлээсэн үүргийг биелүүлэх замаар аймаг, хотын АДХын гүйцэтгэх захиргаа, Түлш, эрчим хүчний үйлдвэрийн Яамны ажил төрлийн уялдаа холбоог сайжруулж, асуудлыг улсын эрх ашгийн үүднээс шуурхай шийдвэрлэхэд хамтын хүч чармайлтаа нэгтгэх хэрэгтэй байна. 

Уурхай бур нүүрс олборлох бүхий л бэлтгэлийг чанартай хийж, уулын ажлын түрүүлэх хурдцыг жигд ханган сайн чанартай арвин их нүүрс олборлож улс ардын аж ахуй, хөдөлмөрчдийн хэрэгцээнд нийлүүлсэн амжилтаар Аугаа их Октябрийн социалист хувьсгалын 70 жилийн түүхт ойг угтацгаая! 

