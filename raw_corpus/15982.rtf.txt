№ 19 (15982)               
1985 ОНЫ НЭГДҮГЭЭР   САРЫН 22.
БАРИЛГАД  ЖИГД АЖИЛЛАГАА ЧУХАЛ

МАХН-ын Төв Хорооны IX бүгд хурал дээр нөхөр Ж. Батмөнх улс ардын аж ахуйн төлөвлөгөөт зорилтыг жилийн эхнээс жигд биелүүлэх бэлтгэлийн цаг алдахгүй, хангахын чухлыг онцлон заагаад << Жигд биш ажиллагаанаас болж улс ардын аж ахуйн төлөвлөгөөт тэнцвэр алдагдах явдал олонтаа тохиолдож байна. Барилгын материалыг оны туршид үндсэндээ жигд үйлдвэрлэж байхад барилга угсралтын ажлын дийлэнхийг дулааны улиралд гүйцэтгэдгээс болж материалын улирлын чанартай дутагдал байнга гарч байна >> гэж тэмдэглэсэн байна. Ийм дутагдлыг арилгахын тулд барилгын ажил дээр гарсаар байгаа улирал, сарын эхэнд тайвширч төгсгөл рүү нь довтолгож, үйлдвэрлэлийн хэтийн ажиллагааг алдагдуулдаг шалтгаан, нөхцөлийг анхаарч тодорхой арга хэмжээ авах шаардлагатай. 

Барилгын салбарт энэ талаархи гол дутагдал бол үйлдвэрлэл, хөдөлмөрийг зохион байгуулахдаа жилийн аль ч улиралд жигд хэвийн ажиллах нөхцөлийг барилгын гүйцэтгэгч байгууллагууд тэр бүр бүрдүүлэн чаддаггүйд оршиж байна. Эдгээр байгууллагын сүүлийн дөрвөн жилийн ажилд хийсэн судалгаанаас үзэхэд тухайн онд гүйцэтгэх төлөвлөгөөт ажлын дөнгөж 13 - 14 хувийг нь нэгдүгээр улиралд хийж зуршсанаас оны эцэс рүү довтолгохоос аргагүй болдог байна. 

Хөрөнгө, хүчийг олон объектод цацаж тарамдуулдаг, ашиглалтад оруулах барилгын төлөвлөгөөг тасалдаг эсвэл ямар ч үнээр, хамаагүй биелүүлэхийг оролддог, жигд тэнцвэрт ажиллагааг алдагдуулдаг, материал бэлтгэлт хуваарилалтын ажил доголдолтой, мэдээ судалгаа зөрүүтэй зэрэг ноцтой дутагдал амь бөхтэй, муу нөлөөтэй байгааг төлөвлөгөөний өнгөрсөн оны биелэлт, дүн харууллаа. 

Цаг улирлын өвөрмөц нөхцөлөөс, тэрчлэн барилгын үйлдвэрлэлийн өөрийн нь онцлогоос болж бүх ажлыг улирал бүрээр тэнцүү хуваарилан гүйцэтгэхэд зарим нэг бэрхшээл бий боловч өвөл гүйцэтгэх хэмжээг нь нэрмэгдүүлэн нарийн тооцоо, зохицуулалтад орж чадвал жилийн турш жигд ажиллаж болох боломжтойг Ховд, Баян-Өлгий, Увс, Өвөрхангай аймгийн барилгын трест, конторын туршлага харуулсан байна. Барилгын ихэнх байгууллага өвлийн нөхцөлд угсралтыг сайн чанартай гүйцэтгэхэд тустай аргууд, Тухайлбал өрөг, шавардлагыг хөлдөөж хийх, саагийг эзэмших, хүйтэнд найдвартай ажиллагаатай машин механизм бүхий материаллаг баазад тулгуурлан өндөр бүтээмжтэй ажиллах нөхцөл манайд бий. 

Зөвхөн өнгөрөгч оны баримтаар дурдвал гүйцэтгэгч байгууллагууд ашиглалтад оруулсан бух барилгынхаа дөнгөж 1, 4 хувийг нэгдүгээр улиралд өгсөн атлаа 60, 4 хувийг нь оны эцэст тунаруулан ашиглалтад оруулжээ. Хэрвээ нэгдүгээр улиралд ногдож байгаа дээрх хувийг арав, хорь хүртэл нэмсэнсэн бол оны ачаалал эрх биш тэгшрэх хандлагад орж болох байсан. Нөгөөтэйгүүр жигд бус ийм ажиллагаа нь зарим талаар төлөвлөлттэй ч холбоотой байна. 

Жил бүр хоёр зуу орчим барилга байгууламжийг аж ахуйн аргаар барьж, зуугаад сая төгрөгийн ажил гүйцэтгэдэг манай хөдөө аж ахуйн нэгдлийн барилгачид оны нэгдүгээр улиралд бараг ажил хийдэггүйгээс болж ашиглалтад оруулах барилтай төлөвлөгөөг тасалдаг байна. Хөдөө аж ахуйн Яам, Нэгдлийн холбооны дээд Зөвлөл энэ байдалд дүгнэлт хийж, уг ажилд эргэлт гаргаж, хөдөөний барилга байгууламжид тавих хяналт, удирдлага туслалцаагаа сайжруулах хэрэгтэй байна. 

Зохих бэлтгэлийг нь урьдчилан сайтар хангасны үндсэн дээр барилгын ажлыг жилийн турш жигд гүйцэтгэдэг, сайхан туршлагыг манайд ажиллаж байгаа зөвлөлтийн барилгын байгууллагуудын үлгэр жишээ, хөдөлмөр зохион байгуулалтаас нь бэлээхэн суралцаж болох ёстой. Дэргэдээ бэлэн байгаа үнэтэй сайхан туршлагаас идэвхтэй суралцаж бүтээлчээр нэвтрүүлэхэд барилгын газруудын нам, захиргааны байгууллага, барилгачин бүр бодитой санаачилга гаргах хэрэгтэй. 

Машин механизм, ажиллах хүч, материалын нөөцийг тухайн барилга байгууламжид ямар дэс дараатай, хэрхэн төвлөрүүлэх, ээлжээр яаж ашиглах, хэзээ шилжүүлэн байрлуулахаас эхлээд шинэ хийд хэсгийг үйлдвэрлэх, угсрах арга барилд ажилчин, инженертехникийн ажилтнуудыг сургаж дадлагажуулахыг хүртэлх бүхий л асуудлыг иж бүрэн шийдвэрлэхээр бодож, төлөвлөн холбогдох бүх байгууллага ажлаа хамтран тохиролцож, тодорхой горим тогтоож мөрдвөл их үр дүн өгнө. Ийм арга хэмжээг ганц дайралтаар хэрэгжүүлэхгүй тул жилийн турш нарийн төлөвлөгөө боловсруулан түүндээ тулгуурлан уйгагүй ажиллаж, тухай бүр дүн шинжилгээ хийж, ололтыг бэхжүүлэн, дутагдал бэрхшээлийг цаг алдалгүй арилгах журмаар ажиллах талаар барилгын нийт байгууллага, аймаг, хотын намын хороо, АДХ-ын гүйцэтгэх захиргаад онцгой анхаарч өөрчлөлт гарган, боловсронгуй аргаар ажиллах ёстой. 

Түүнчлэн орон нутгийн хямд төсөр материалыг ашиглан өртөг зардлыг хямдруулах, хийц хэсгийг угсармалжуулах, үйлдвэрлэх замаар хөдөлмөр зарцуулалтыг багасгаж, бүтээмжийг дээшлүүлэх боломжийг тал бүрээр бодож тусгасан зохиомж сайтай зураг төсөл, иж бүрдэл бүхий тоног төхөөрөмж, материалаар гүйцэтгэгч байгууллагыг тухай бүр хангах нь барилгын ажлыг эрчимтэй жигдрүүлэх нэг чухал боломж учраас зураг төсөл, гадаад худалдаа, хангамжийн болон захиалагч байгууллага хамтын хүч чармайлтаа үүнд чиглүүлж нягт хамтран ажиллах нь зүйтэй. 

Их барилгын салбарыг хөгжүүлэх, хөрөнгө оруулалтын үр ашгийг дээшлүүлэхэд намаас тавьж байгаа зорилтыг бүтээлчээр хэрэгжүүлэн VII таван жилийн шийдвэрлэх, хариуцлагатай оны гараанаас эхлэн жигд хэмээр ажиллаж, барилгын ажлыг жигдрүүлэн намынхаа ээлжит их хурлыг гавшгай хөдөлмөрийн арвин амжилтаар угтах, шинэ таван жилийн ажилд бэлтгэл сайтай орох нь халуунд халж, хүйтэнд төрч зүтгэлтэй ажилладаг манай нийт барилгачин, барилгын салбарынхны эх оронч эрхэм үүрэг мөн. 

