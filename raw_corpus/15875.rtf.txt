№228 (15875)     
1984 ОНЫ ЕСДҮГЭЭР САРЫН 20,
НИЙТ НАМЫН ҮЙЛ ХЭРЭГ

МАХН-ын XVIII их хурлаас үзэл суртал хүмүүжлийн ажлыг сайжруулах нь нийт намын үйл хэрэг мөн гэж заасан билээ. Программын чанартай энэ удирдамж заалтыг хэрэгжүүлэх талаар Намын Төв Хороо олон чухал арга хэмжээ авч байна. 

<< Намын улс төрийн сургуулийг цаашид боловсронгуй болгох тухай >> Намын Төв Хорооны саяхан гаргасан тогтоол эдгээр арга хэмжээний нэг чухал бүрэлдэхүүн хэсэг нь болов. << хөдөөний хүн амын соёлын үйлчилгээг сайжруулах зарим арга хэмжээний тухай >> МАХН-ын Төв Хороо, БНМАУ-ын Сайд нарын Зөвлөлийн тогтоол, тогтмол хэвлэлийн чанар, үр нөлөөг дээшлүүлэх, малчдын сургууль байгуулах талаар Намын Төв Хорооны гаргасан шийдвэрүүд нь үзэл суртлын ажлын салбарт их хурлаас дэвшүүлсэн зорилтыг хэрэгжүүлэхэд чиглэж байна. 

Намын их хурлын түүхэн шийдвэрийг хэрэгжүүлэх талаар аймаг, хотын намын байгууллагууд өнгөрсөн хугацаанд нэлээд ажил зохиосон нь үр дүнд хүрч байна. Их хурлаас хойшхи хугацаанд нийтдээ 15 аймаг, гурван хот, Улаанбаатар төмөр зам, Нийгмийг аюулаас хамгаалах Яамны намын хороод үзэл суртал хүмүүжлийн ажлын холбогдолтой асуудлыг бүгд хурлаараа хэлэлцэж, тодорхой зорилт дэвшүүлэн, мөн таван жилийн иж бүрэн төлөвлөгөөтэй ажиллаж байна. Хөдөлмөрчдийн дунд зохиох үзэл суртал хүмүүжил, улс төр олон түмний ажлын тодорхой чиглэлээр намын анхан шатны байгууллага, үйлдвэр, албан газрын сонсголыг аймаг, хотын намын хорооны товчооны хурлаар авч хэлэлцэж байна. Зөвхөн өнгөрсөн гурван жилд энэ асуудлыг аймаг, хотын намын хороод товчооны хурлаараа нийт зуу гаруй удаа хэлэлцсэний дотор Увс, Архангай, Хөвсгөл, Булган, Ховд, Дорнод аймаг, Улаанбаатар төмөр зам, Дархан хотын намын харш төлөвлөгөөт зорилтыг биелүүлэхэд хүн хүмүүжүүлэх, хөдөлмөрийн хамт олныг идэвхжүүлэх ажлыг хэрхэн зохиомж байгаа талаар сумын АДХ-ын гүйцэтгэх захиргаа, үйлдвэр, аж ахуйн газрын дарга нарын сонсголыг хэлэлцэн, үнэлэлт дүгнэлт өгч, удирдамж чиглэл гаргаж ажиллажээ. 

Намын их хурлаас ямар ч байгууллагын удирдах ажилтан үйлдвэрлэлийнхээ үзүүлэлтийг харилцаад зогсохгүй, хамт олон, түүний гишүүдийн үзэл суртал, улс төрийн хүмүүжлийн байдлыг хариуцах ёстойг заасан билээ. Улаанбаатар, Дархан хот, Хөвсгөл, Говь-Алтай зэрэг аймгийн намын хороод удирдах ажиллагааг үзэл суртал хүмүүжлийн ажилд оролцуулах журам боловсруулан, түүнээ хэрэгжүүлж байна. 

Өнгөрсөн хугацаанд олонхи аймаг, хотод үзэл суртлын ажилтны бүсчилсэн зөвлөлгөөн, туршлага солилцох уулзалт, семинар хийлээ. Нийт намын хэрэгцээгээр явуулж байгаа намын байгууллагын дайчин чадварын үзлэг нь намын байгууллагуудаас зохиож байгаа үзэл суртал хүмүүжлийн ажлыг улам эрчимжүүлж, үр нөлөөг нь сайжруулахад чухал түлхэн болж байна. 

Саяхан хуралдсан МАХН-ын Төв Хорооны ээлжит бус VIII бүгд хурлаас үйлдвэрлэлийн болон хүн хүмүүжүүлэх ажлын дутагдлыг шийдвэртэй арилгах, хөдөлмөрийн хамт олон, үйлдвэрлэлийн хэсэг, ажлын байр нэг бүрт бий болсон байдалд үнэн зөв, бодитой дүгнэлт хийж, дутуу биелүүлсэн зүйлийг заавал нөхөн гүйцээхийг онцлон заалаа. Бүгд хурлын үнэ заалтыг удирдлага болгон, үзэл суртал хүмүүжлийн ажлыг нийт намын үйл хэрэг болгон дэвшүүлсэн намын XVIII их хурлын түүхэн шийдвэрийг амжилттай хэрэгжүүлэх талаар зохиож байгаа ажилдаа нарийн дүн шинжилгээ хийж, цаашид улам эрчимжүүлэхэд чиглэсэн дорвитой арга хэмжээ авч хэрэгжүүлэх нь нам, улс, олон нийтийн бүх шатны байгууллагын чухал зорилт болж байна. 

Улс орны нийгэм эдийн засгийн хөгжлийн өнөөгийн гол зангилаа зорилтууд нь МАХН-ын Төв Хорооны ерөнхий нарийн бичгийн дарга, БНМАУ-ын Сайд нарын Зөвлөлийн дарга нөхөр Ж. Батмөнхийн хэлснээр << нам, улс, аж ахуйн байгууллагын зохион байгуулалт, үзэл суртал, аж ахуйн ажлын үр дүнд л жинхэнэ ёсоор биелж, амьд ажил болно >> . 

Аж ахуй, зохион байгуулалт, үзэл суртлын ажлын нэгдлийг хангаж, түүнийг амьдрал, үйлдвэрлэлтэй сайтар холбохын тулд үзэл суртлын боловсон хүчний аж ахуйн ажлын, аж ахуйн боловсон хүчний үзэл суртлын ажлын мэдлэг, арга зүйг системтэй дээшлүүлэх нь өнөөгийн нэн чухал шаардлага болж байна. Энэ бодит шаардлагыг хангахын тулд манай орон нутгийн намын байгууллагууд нөөц бололцоогоо ашиглан, түр курс, эчнээ сургууль, семинар зохион байгуулж болох юм. 

Мал төллүүлэх бааз, эмчилгээ тэжээлийн цэг, хамтын тооцоотой болон чанарын бригад зэрэг үйлдвэрлэл, хөдөлмөр зохион байгуулалтын нэгжид тохируулан ухуулга суртал нэвтрүүлэг, хүмүүжлийн ажлын шинэ арга хэлбэрийг эрж олж нэвтрүүлэх хэрэгтэй юм. Үүнд ЗХУКН-ын үзэл суртлын ажлын баялаг туршлагаас цуцалтгүй суралцах явдал тэргүүн зэргийн ач холбогдолтой. Энэ онд Намын Төв Хорооноос аргачлалыг нь гаргаж өгсөн үзэл суртлын шуурхай зөвлөлгөөн хийдэг туршлагыг үйлдвэр, аж ахуйн газарт тууштай нэвтрүүлэх явдал чухал байна. 

Үзэл суртал хүмүүжлийн өргөн хүрээтэй ажлын дотор хүүхэд, залуучуудын хүмүүжил онцгой байр суурь эзэлж байгааг анхаарч, тэдний хүмүүжлийг эрс дээшлүүлэх талаар дорвитой арга хэмжээ авч хэрэгжүүлэх нь манай нам, улс, олон нийтийн байгууллагын өнөөгийн нэг зангилаа зорилт болж байна. Ер нь үзэл суртлын ажилд нам, улс, олон нийтийн бүх байгууллагын үйл ажиллагааг хамгийн нарийн нягт уялдуулан зохицуулж, нэг цэгт нэгтгэн төвлөрүүлэх явдал чухал юм. Энд намын байгууллагууд мэдэгдэхүйц өөрчлөлт гаргаж, хүний хүмүүжлийн хүрээн дэх бүх байгууллагын үйл ажиллагааг нэгтгэн зангидаж байх ёстой. 

Намын их хурлаас үзэл суртлын ажлыг нийт намын үйл хэрэг болгон дэвшүүлсэн түүхэн зорилтыг амжилттай хэрэгжүүлэхийн тулд намын ээлжит их хурал хүртэлх хугацаанд дээрх шаардлагын дагуу шинэ дорвитой ажил зохиож, бүх байгууллага, коммунист бүрийн оролцоог сайжруулан, хүн хүмүүжүүлэх ажлын чанар, үр нөлөөг шинэ шатанд гаргах явдал манай нам, улс, олон нийтийн байгууллага, нийт коммунистын өнөөгийн нэг гол зорилт болж байна. 

