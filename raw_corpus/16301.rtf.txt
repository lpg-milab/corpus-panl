№24 (16301)          
1986 оны нэгдүгээр сарын 28.
Хангамжийн хоёр тал

Аливаа үйлдвэрлэлийг үр ашигтай, сайн зохион байгуулах ажлын салшгүй чухал бүрэлдэхүүн хэсэг нь материал, техникийн хангамж байдаг юм. << Материал техникийн хангамжийн улсын хороо үйлдвэрлэл техникийн зориулалттай бараа материалын захиалгыг хүлээн авах, боловсруулах, хянахад болон нөөцөд байгаа бараа материалыг хадгалах, тээвэрлэх, улмаар ханган нийлүүлдэг одоогийн журмыг хянан үзэж боловсронгуй болгох, бүртгэл, хяналтын дэвшилттэй аргыг нэвтрүүлэх талаар холбогдох бусад байгууллагын хамт зохих арга хэмжээ авах нь зүйтэй гэж нөхөр Ж. Батмөнх МАХН-ын Төв Хорооны XI бүгд хурал ( 1985 ) дээр зааж хэлсэн байна, 

Үйлдвэрлэл, үйлчилгээ, аж ахуйн газрын хэвийн ажиллагааг хангах гол нөхцөлийн нэг болсон материал техникийн хангамжийг жигд байлгахын тулд нам, засгаас авсан арга хэмжээний үр дүнд материал техникийн хангамжийн төвлөрсөн систем манайд хэдийнэ бүрэлдэн тогтож тэнд ажиллах мэргэжилтэй боловсон хүчин, техник механизмын бэлтгэл сайжирсаар байна. 

Өөрт байгаа материалын боломжийг бүрэн ашиглахын хамт захиалгыг үндэслэл сайтай хийж, бараа материалыг цаг хугацаанд нь татан авч, үр ашигтай зарцуулах нь төлөвлөгөөг жигд биелүүлэх, хөдөлмерийн бүтээмж ахиулах, хамт олны саНаачилгыг дээшлүүлэх ач холбогдолтой юм. Уулын баяжуулах << Эрдэнэт >> үйлдвэр, Дарханы царууд тоосго, шохойн үйлдвэр, Багануурын уурхай зэрэг үйлдвэр, аж ахуйн газар материал хангамжийн газруудын ажил төрлийн холбоо нягтарч, материал нийлүүлэх график биелж, түүнийг хуваарилж түгээх механизм улам боловсронгуй болж байна. 

Үйлдвэр, аж ахуйн газрыг материал, түүхий эд, машин тоног төхөөрөмжөөр төв, орон нутгийн чиглэлээр шууд хангах боломж бүрдэж байгаа боловч дотоод нөөцийг бүрэн дайчлах ажлыг нэгдсэн төлөвлөгөөний үндсэн дээр иж бүрэн зохицуулж хараахан чадаагүй байна. Үүнээс болж шинэ хүч чадал заасан хугацаандаа ашиглалтад орохгүй удаашрах, ялангуяа барилга байгууламжийн төлөвлөгөө тасрах, он дамжих зэрэг дутагдал тууштай арилахгүй байна. 

Хангамжийн байгууллагуудын нэгэнт нийлүүлсэн бараа материал техник, тоног төхөөрөмжийг бүрэн дүүрэн ангилах талаар үйлдвэр, аж ахуй, яам, газрууд санаа тавих нь дутмагаас болж улс ардын аж ахуйн салбаруудад төрөл бүрийн шалтгаанаар жил бур дунджаар 130 орчим сая төгрөгийн машин тоног төхөөрөмж ашиглагдахгүй байна. 

Их барилгын зарим салбарт оны төлөвлөгөөт ажлын 60 - 70 хувийг сүүлийн улиралд довтолгож дуусгадаг ноцтой дутагдлын нэлээд нь материалын жигд бус хангамжтай холбоотой юм. Байгаа бололцоог бүрэн дайчилж, машин механизмын хуч чадлыг дүүрэн ашиглаж чадсан бол зөвхөн барилгын салбарт жилд арван сая төгрөгийн ажил нэмж хийх бололцоо байжээ. 

Хангамж сайн байсан төдийгөөр ажил сайжрахгүй бөгөөд нэг талаас жигд сайн хангамж, нөгөө талаас ханган нийлүүлсэн үнэт зүйлсийг бүрэн дүүрэн ур ашигтай зөв хэрэглэх хоёр хосолж байж манай амжилт арвижна. 

Зөвлөлт Холбоот Улсад хэрэгжсэн шууд хангамжийн системийг нэвтрүүлж захиалгын үндэслэлийг улам боловсронгуй болгохын хамт захиалга авах, боловсруулах, хэлэлцэх, хэрэгцээтэй шат дамжлагын хяналтыг жигд сайжруулж, илүү хөрөнгө, материал, машин механизм хуримтлуулж, үр өгөөжийг бууруулдаг хуучин хэвшмэл дутагдлыг үйлдвэр, аж ахуйн газар, материал техникийн хангамжийн байгууллага арилгах ёстой. 

Материал, техникийн хангамжийн байгууллага төв, орон нутгийн үйлдвэр, аж ахуйн байгууллагыг үнэн зөв мэдээллээр тасралтгүй хангах үүрэгтэй боловч ийм ажил бараг хийхгүй, шинжлэх ухаан техникийн мэдээллийн алба хангамжийн байгууллагын хооронд мэдээллийн ажил төрлийн холбоо ажил хэрэгч биш учраас бараа материал, машин техник, тоног төхөөрөмжийн тухай мэдлэгтэйгээр зөв захиалга хийх тулгуургүй, тэрчлэн хангамжийн зүйлс хэрэгцээтэй газартаа очихгүй төөрөлдөх, чанар байдлаа алдах, удаан хадгалагдаж хөрөнгийн эх үүсвэр түгжих зэргээр давхар давхар зардал чирэгдэл учруулж байна. Материаллаг хангамжийн ажилд мэдээллийн гүйцэтгэх үүргийг сайжруулж, захиалгатай зүйлийг хэрэглэгч байгууллагад цаг алдалгүй олж нийлүүлэх талаар хангамжийн байгууллага, газрууд бүтээлч шуурхай, шалмаг ажиллах, нөгөө талаар захиалагчийн хариуцлага, санаачилга мөн нэгэн адил өндөр байвал зохино. 

Бараа материалын хангамжийг цаг тухайд нь шуурхай, оновчтой зохион байгуулж чадаагүйгээс элдэв хэлбэрээр саатал учрах зарим тохиолдолд сөрөг зэрэгцээ тээвэр хийж хохирлын хэмжээ өсөх нэмэгдэл бэрхшээл үүсдэгийг материал техникийн хангамжийн болон тээврийн байгууллага анхаарч, дутагдлыг арилгахын тулд хамтын санаачилга гаргаж ажиллах хэрэгтэй. 

Нөгөө талаар манай хангамжийн байгууллага үйлдвэрлэл, техникийн зориулалттай бүтээгдэхүүний гүйлгээний зардлыг бууруулах арга хэмжээ авахдаа гадаад захиалга хийхээс эхлэн хуваарийн төлөвлөгөө боловсруулах үеийн бүхий л ажилд хүч анхаарал тавьж, түүнд аж ахуйн гэрээний хөшүүргийг чадмаг ашиглахын зэрэгцээ үйлдвэр, аж ахуйн газруудын хоорондын холбох төлөвлөгөөг үндэслэлтэй боловсруулж, түүнд тавих хяналтыг сайжруулах хэрэгтэй. Юуны өмнө тээврийн урсгалыг зөв тогтоохоос эхлээд гадаадаас авах бараа материал, машин техникийн тоо хэмжээ, нэр төрөл, дотоодоос нийлүүлэх бүх зүйлийг хяналтад хамруулан нарийн тооцоо, тодорхой мэдлэгтэйгээр шийдвэрлэх хэрэгтэй. 

Улсын төлөвлөгөөг биелүүлэх сахилгыг аж ахуйн гэрээний сахилгатай нягт уялдуулж, гэрээгээр авсан үүргийн биелэлтэд тавих хяналтыг сайжруулж, материал, техникийн хангамжийн ажлыг үндсээр нь төгөлдөржүүлж, ханган нийлүүлэлтийн журмыг боловсронгуй болгох талаар шинэ таван жилд томхон өөрчлөлт хийх хэрэгтэй байна. 

