№77(15726)
1984 ОНЫ ГУРАВДУГААР САРЫН 30
Ухуулагч-зохион байгуулагч

Төв аймгийн Батсүмбэрийн сангийн аж ахуй ухуулагч зохион байгуулагч, БНМАУ-ын хөдөлмөрийн баатар Ж. Пүрвээ ногоо тарих, арчлах, хураах үеийн технологи, тэргүүний ногоочдын туршлага, тэдний ажил, амьдралын тухай ухуулж, хэрэгжүүлэх ажлыг өөрөө удирдан хийж, биелэлтийг байнга хянаж ажилладаг байна. Үүний үрээр түүний удирдсан ногооны бригадаас БНМАУ-ын хөдөлмөрийн баатар гурав, улсын аварга найман хүн мөн бригадаараа 100 давсан хувьтай, улсын таван удаагийн аварга болжээ. Сүхбаатар аймгийн Дарьганга сумын намын үүр 1983 оны өвлөөс эхлэн ухуулагч зохион байгуулагчаар 40 гаруй хүн томилж, тэд цаг үеийн ажлын тухай семинар өгч, түүний дагуу хийсэн ажлын биелэлтийг тогтмол дүгнэдэг байна Эдгээр ухуулагч зохион байгуулагч энэ оны хоёрдугаар сард төлчдийн сууриар тав хоног явж, төл бойжуулах арга, технологи, төл бүрийг мал болгохын эдийн засгийн үр ашгийг малчид, төлчдөд ойлгуулж, энэ жил нэвтрүүлэх арав гаруй туршлагыг зааж сургажээ. Увс аймгийн намын хороо сүүний тасаг, ферм, отор, саалийн гуравтын системийн дэргэд соёл хүмүүжлийн төв байгуулжээ. Тэнд ухуулагч зохион байгуулагч томилж, уг ажлын бэлтгэл, зохион байгуулалтыг сайжруулан тэргүүн туршлага, социалист уралдаан өрнүүлэх, соёл, хүмүүжлийн ажил зохиохыг тэдэнд даалгаж дүнг намын байгууллагын товчооны гишүүдийн хурлаар хэлэлцэж байна. Үүний үрээр тус аймгийн бүх сум нэгдэл сүүлийн гишүүдэд сүү, тосны. төлөвлөгөөг давуулан биелүүлэв. Ингэж ухуулга хүмүүжлийн ажлыг зохион байгуулалт, хяналт шалгалтын ажилтай нягт холбон амжилт олж байгаа нам, улс, үйлдвэр, аж ахуйн байгууллага, ухуулагч цөөнгүй бий. Дээрхээс үзэхэд ухуулах, зохион байгуулах ажлыг нягт нэгдэлтэй зохиодог газрын төлөвлөгөөт зорилт хугацаандаа амжилттай биелж байна. 

Намын үзэл суртал хүмүүжлийн ажлыг аж ахуйн төлөвлөгөөт зорилтыг хэрэгжүүлэх ажлаас салгаж болохгүйг ажил амьдрал харуулсаар ирсэн юм. Энэ нь нам, засгийн цаг үеийн бодлогыг хэрэгжүүлэх, соёлын төлөвлөгөөт зорилтыг биелүүлэх, явцыг түргэн шуурхай мэдээлж, түүнийг газар дээр нь зохион байгуулах, олон түмний улс төр, хөдөлмөрийн идэвхийг өрнүүлэх зорилтоос урган гарч байна. Энэ тухай Намын Төв Хорооны IV ( 1982 оны ) бүгд хурал дээр нөхөр Ю. Цэдэнбал: << Улс төр, зохион байгуулалтын удирдлагыг байнга боловсронгуй болгож байхыг манай нам өөрийн байгууллагуудаас шаардаж байна. Намын байгууллагын улс төр, зохион байгуулалт, хүмүүжлийн ажлын болон ам хэл, ажил хэргийн салшгүй нэгдлийг хангах явдал манай нэм чухал зорилт болж байна>> гэж тэмдэглэсэн билээ. Нам, засгийн дэвшүүлсэн энэ чухал зорилтыг аймаг, хотын намын байгууллага удирдлага болгон нам, улс, олон нийтийн байгууллагын удирдах ажил танд ухуулах, зохион байгуулах ажлын томилолт олгодог болжээ. Тэд батлагдсан хуваарийн дагуу мал аж ахуйн бригад, үйлдвэр, албан байгууллагын өдөрлөг, хөдөлмөрчдийн гэгээрлийн хурал, улс төрийн нэгдсэн өдөрлөг, малчдын сургуульд оролцож, яриа таниулга хийж тухайн хамт олны зорилт, түүнийг хэрэгжүүлэх арга замыг нарийвчлан зааж өгч байна. Энэ бол ухуулга, хүмүүжлийн ажлыг зохион байгуулах ажилтай холбож байгаа зөв зүйтэй эхлэл мөн. 

Аль ч салбарын ухуулагчийн үндсэн үүрэг бол нам, засгийн бодлогыг олон түмэнд тайлбарлан таниулж, түүнийг хэрэгжүүлэх ажлыг зохион байгуулах явдал юм. Заавал хамт хийх ёстой энэ хоёр ажлыг манайд заримдаа салгаж, нэгийг нь анхаарч, нөгөөгий нь орхидог дутагдал бий. Жишээ нь, зарим ухуулагч ажлын ололтыг бататган, дутагдлыг газар дээр нь арилгуулах, намын шийдвэрийг хэрэгжүүлэх арга замыг тодорхой заахын оронд зөвхөн сонсгон мэдээлж байна. 

Ухуулга олон түмний ажлын нийтийг хамарсан уламжлалт хэлбэрийг улам боловсронгуй болгож, нэг бүрчлэн зохиох хуулгатай нягт холбон, ЗХУКН, манай намын тэргүүний байгууллагын туршлагыг нэвтрүүлэх ажлыг улам чанартай болгох хэрэгтэй. Намын зарим байгууллага ухуулагчдыг томилох, семинарлах, төлөвлөгөө гаргах зэрэг хэлбэрийг голлоод уг ажлын жинхэнэ үр дүнг, ялангуяа зохиосон ажил тавьсан зорилгодоо хүрэхэд хэрхэн нөлөөлснийг бага анхаардаг дутагдал арилаагүй байна. 

Ухуулгын ажлын чанар, үр нөлөө ямар байх нь ухуулагчдын идэвх, бүтээлч үйл ажиллагаанаас шууд шалтгаална. Ухуулагч хүн хамт олны гүнд ажиллаж олон түмний ажил байдал, эрэлт хэрэгцээ, санаа сэтгэлийг сайн мэддэг учраас тэднийг зохион байгуулж удирдахад хялбар байдаг. Энэ бололцоог бодит байдал болгож чадвал хамт олны идэвхийг улсын төлөвлөгөөг жигд биелүүлэхийн төлөө өрнүүлж, намын байгууллагын дайчин чадварыг улам нэмэгдүүлнэ. 

Цаг үеийн ажлын үеэр ухуулга, хүмүүжлийн ажлыг тухайн сум, байгууллагын нэгдсэн төлөвлөгөөний дагуу зохиол, төр, олон нийт, аж ахуй, соёлын байгууллага, удирдах ажилтан бүрийг тодорхой үүрэгтэй оролцуулах нь илүү үр дүнтэйг намын тэргүүний байгууллагын туршлага харуулж байна. 

Ухуулагчдын ажлыг үнэлж дүгнэхдээ хичнээн удаа хэдэн хүнд ухуулга хийснийг гол болгодог хуучирсан арга барилыг өөрчилж, хийсэн ухуулгын нь үр дүнд хариуцсан хэсгийн нь хамт олны ажил, амьдралд ямар ахиц өөрчлөлт гарав, ажлын ололтыг бататгах, дутагдлыг арилгах талаар юу хийв гэдгийг голлон анхаарах ёстой. Тиймээс хөдөлмөрчдийн дотор зохиож байгаа ухуулга олон түмний ажил түүнийг эрхлэн хийдэг хүмүүсийн ажлын үр дүнг тооцоолох үзүүлэлтийг улам боловсронгуй болгох нь чухал байна. 

МАХН-ын III их хурал хуралдсаны болон БНМАУ-ыг тунхагласны 60 жилийн ой угтаж зохиох ажлыг улам эрчимжүүлэн үзэл суртал хүмүүжлийн ажлыг түүнд чиглүүлж, дайчин чадварыг нь нэмэгдүүлэх явдал намын байгууллагуудын чухал зорилт болж байна. 

