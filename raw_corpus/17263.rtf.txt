Чуулганы шийдвэр юу болж байна? 

БНМАУ-ын Ардын Их Хурлын 11 дэх удаагийн сонгуулийн 

дөрөвдүгээр чуулганаар << Төрийн захиргааны байгууллагаас 

хөдөлмөрчдийн дунд зохиож байгаа соёлолон түмний ажлыг 

сайжруулах тухай >> асуудлыг өнгөрсөн зун хэлэлцэж 

тодорхой шийдвэр гаргасныг хөдөлмөрчид талархан угтсан юм. 
Соёл-олон түмний ажлыг манай оронд өрнөж байгаа өөрчлөлт, шинэчлэлийн салшгүй хэсэг болгон зохион байгуулж, соёлын байгууллагуудыг материаллаг бааз, боловсон хүчнээр тууштай бэхжүүлэх, ажлынх нь үзэл суртал, уран сайхны түвшин, чанар, эцсийн үр нөлөөг дээшлүүлэх, түүх соёлын өв санг нандигнан хайрлаж, залгамжлан арвижуулах, ардын урлаг, сайн дурын уран сайхны хөдөлгөөнийг зүйл бүрээр өрнүүлэх үндсэн дээр хөдөлмөрчдийн нийгмийн асуудлыг иж бүрэн шийдвэрлэхтэй нягт холбож, хүн амын, ялангуяа хөдөөгийн хөдөлмөрчдийн өсөн нэмэгдэж байгаа соёлын тал бүрийн хэрэгцээг аль болох дүүрэн хангахыг төрийн байгууллагуудын чухал зорилт гэдгийг Ардын Их Хурлын чуулган тогтоолдоо заасан билээ. 

Хөдөлмөрийн хамт олноос соёлын амьдралыг өөрөө удирдах ёсыг хөгжүүлж, тус тусын системийн соёл-гэгээрлийн байгууллагын ажлыг өөрчлөн сайжруулах тухай чуулганы шийдвэрт маш чухал заалт бий боловч ийм чиглэлээр одоо болтол байгаа үр нөлөөтэй ажил алга. 
Тэрчлэн хөдөөгийн соёл гэгээрлийн байгууллагын материаллаг баазыг бэхжүүлэх, клуб, улаан булан, нэгдэл, сангийн аж ахуйн бригад, тасаг, фермийн болон мал аж ахуйн хэсэг, суурь дундын соёлын үйлчилгээний цэгүүдийг барьж байгуулахад туслах талаар ХЗЭ-ийн байгууллагаас гаргасан санал ч аажмаар эрч нь суларч үзүүлбэр юм уу гоё яриа болж өнгөрөх, тэрчлэн шеф нэгдэл, сангийн аж ахуйдаа туслах талаар яам, улсын хороо, тусгай газрууд, олон нийтийн төв байгууллагуудад чуулганаас өгсөн үүрэг ямархуу эхлэлтэй, хэтийн төлөв нь юу болж байгааг юуны урьд хөдөөгийн хөдөлмөрчид ихээхэн сонирхол, чих тавьж байна. 
Гэвч үйлдвэрлэлийн үндсэн нэгж дэх соёл үйлчилгээний цэг салбарыг өргөтгөх, байршлыг оновчтой болгох талаар мэдэгдэхүйц санаачлага гараагүй байна. 

Ардын хувьсгалын 70 жилийн ойг угтаж соёлжилтын гурван жилийн ажлыг БНМАУ-ын Соёлын Яам, МҮЭ-ийн Төв Зөвлөл, МХЗЭ-ийн Төв Хороо, Монголын эмэгтэйчүүдийн хороо, Монголын ахмадын холбооны гүйцэтгэх хороо, аймаг, хотын АДХ-ын гүйцэтгэх захиргаад хамтран зохион байгуулж, орон даяар хийхээр чуулганы тогтоолд тодорхой заасан боловч эдгээрийн хамтран хийж байгаа дорвитой ажил гэж хүмүүст мэдэгдэхүйц юм үзэгдэхгүй байна. 
Гэтэл Ардын хувьсгалын 70 жилийн ойг тэмдэглэх хүртэл гурван жил биш хоёр жил гаруйхан хугацаа үлдээд байгааг хөдөлмөрчид, хэн янгүй л мэдэж байна. 
Чуулганы индэр дээрээс тодорхой санал тавьж, үг хэлж байсан депутатуудын үйл ажиллагаа ч бодит байдалд ам, ажлынхаа нэгдлийг хангах талаар учир дутагдалтай харагдаж байна. 
Тухайлбал, соёлын салбар дахь шинэчлэл зөвхөн төвийн театруудад удирдлагын шинэ механизм нэвтрүүлэх, уран бүтээлийн бие даасан байдлыг хангах чиглэлтэй зарим нэг арга хэмжээ эхлэх төдийгөөс хэтрээгүй учраас соёл, урлагийн цогц системийн нэг гол хэсэг-аймгийн хөгжимт жүжгийн театр, чуулгуудын бүтцийг зоригтой өөрчлөн, ур чадварын талаар шаардлага хангах, урын сан, уран бүтээлчдийг бүрэлдэхүүний хувьд шинэчлэх талаар мэргэжлийн байгууллагын туслалцаа ч үгүйлэгдсэн хэвээр байна. 

Чуулганы шийдвэрийн дагуу << Сумдын соёлын талаар авах зарим арга хэмжээний тухай Сайд нарын Зөвлөл тогтоол гаргаж 1995 он гэхэд бүх сумыг соёлын төвтэй болгох, барьж байгуулах, засварлах хөрөнгийн талаас доошгүй хувийг улсаас санхүүжүүлэх, тэдгээрийн орлогыг материаллаг баазаа бэхжүүлэхэд зарцуулах эрх олгох зэрэг чухал арга хэмжээ авсан байтал сумдын соёлын төвийн ажлыг цогцолбор шинэ аргаар удирдан чиглүүлэх ажил МҮЭ-ийн Төв Зөвлөл, Соёлын Яамны хооронд завсардан, соёлолон түмний ажлыг хөдөөгийн хөдөлмөрчдийн дунд нам, засгаас дэвшүүлсэн зорилт, шаардлагын хэмжээнд зохиохгүй ор нэрийн төдий байна. 
Их хөрөнгө зарж, боловсон хүчнээр хангасан зарим соёлын төв сумдын хуучин клуб, улаан булангийн хэмжээнд ажиллаж кино үзүүлэх, лекц яриа хийж, төвөөс урлагийн бригад очиход л олон түмэнд үүд хаалгаа нээхээс хэтрэхгүй хэвээр байна. 
Соёл, урлагийн байгууллагууд өнөөх л тоо, хэлбэр хөөцөлддөг зуршлаасаа салаагүй, авьяаслаг хүмүүс, сайн дурын уран сайханчдын хязгаарлагдмал хүрээнээс гарч чадаагүй хэвээр байна. 
Хөдөлмөрчдийн гоо сайхны хүмүүжил, тэдний уран сайхны боловсрол, соёлын түвшинг дээшлүүлэх нэгдсэн системийг боловсруулах өргөн далайцтай арга хэмжээ авах тухайд Соёлын Яам, уран бүтээлчдийн эвлэл, холбоод хүчээ нэгтгэж, идэвхтэй үйл ажиллагаанд орох шинж тэмдэг ч мэдэгдэхгүй, гагцхүү ярианаас хэтрэхгүй байна. 

Олон арван жилээр хэрэглэгдэн тухайн цагтаа үр дүнгээ өгсөн ч өөрчлөн байгуулалтын үед урагш давших хөшүүрэг байхаасаа нэгэнт өнгөрсөн хуучин арга, хэлбэр, механизмыг хүмүүсийн оюун санаа, амьдралын нөхцөл байдалд тохирох илүү боловсронгуй, ардчилсан, уян хатан агуулга, хэлбэрээр эрс шийдэмгий халах, үр өгөөжтэй шинэ ажил зохиохыг соёлын салбараас хөдөлмөрчид хүсэн хүлээж байна. 

Төрийн захиргааны байгууллагаас хөдөлмөрчдийн дунд зохиож байгаа соёлолон түмний ажлыг цаашид сайжруулах тухай Ардын Их Хурлын чуулганы тогтоолын биелэлтэд орон нутгийн АДХ, тэдгээрийн гүйцэтгэх захиргаа, байнгын комиссуудаас эхлээд БНМАУ-ын Ардын Их Хурлын эрүүлийг хамгаалах, ардын боловсрол, соёл, шинжлэх ухааны асуудал эрхэлсэн байнгын комисс хүртэл шаардлага хяналтаа сайжруулж МАХН-ын Төв Хорооны V бүгд хурлаас << Уран сайхны соёлыг хөгжүүлэхгүйгээр хөдөлмөрчдийн социалист ёс суртахууны хүмүүжлийг дээшлүүлэх, социалист аж төрөх ёсыг хэвшүүлэх зорилтыг шийдвэрлэж чадахгүй >> гэж заасны дагуу соёлолон түмний ажилд дүгнэлт хийх хэрэгтэй болжээ. 


