№43 (16320)          
1986 оны хоёрдугаар сарын 19.
СУУРИЙН ДААЦ

Мал аж ахуйн үйлдвэрлэлийн үндсэн нэгж болох суурь нь хөдөө аж ахуйг хөгжүүлэх өргөн хүрээтэй том зорилтыг гардан хэрэгжүүлэгч малчид нэгдэлчдийн хөдөлмөрийн хамт олны анхдагч учраас суурийн ажил үйлс, санаачилга, идэвх зүтгэлээс бригад, сум, аймаг, улсын мал сүргийн өсөлт, ашиг шимийн төлөвлөгөөний биелэлт шууд хамаарна. 

Суурь нь хэдийгээр орон нутгийн нөхцөл бололцоо ноос шалтгаалан говь, хангайн бүсэд тэрчлэн хөрш зэргэлдээ аймгуудад ч зарим нэг ялгаатай байгаа хэдий боловч нийт улсын хэмжээний сууриудын материаллаг хангамж жил ирэх тутам сайжирч мал аж ахуйг боловсон арга барилаар эрхлэн хөгжүүлэх таатай нөхцөл нэмэгдсээр байна. Сууриуд бие даан ажиллах нөхцөл аль ч аймаг, сум, бригад, фермд нэгэнт бий болсон учир мал маллах, малын ашиг шим авах, бүтээгдэхүүний үйлдвэрлэлийг нэмэгдүүлж, салбарынхаа өртөг, зардлыг хямдруулахад тодорхой хувь нэмэр жигд оруулах боломжтой билээ. 

Суурийн малд хэрэгцээт өвс тэжээлийг өөрсдөө бэлтгэн базааж хашаа байрыг тохижуулах, худаг, уст цэгийг эзний ёсоор эдлэх, отор нүүдлийг ердийн хөсөг ашиглан хийхэд суурийн малчид бусдын гар харахгүй байх нь малчны хөдөлмөрийн хуваарьд бүрэн багтах зүй ёсны наад захын ажил юм. Мал аж ахуйн сууриуд ажлын тодорхой үзүүлэлттэй, тооцоотой, судалгаатай ажиллах бүрэн боломжтой бөгөөд Увс аймгийн Малчин сум болон Зэлтэрийн сангийн аж ахуйн сууриуд, жишээ нь эдийн засгийн тооцоо нэвтрүүлээд ажиллаж байна. 

Өвс тэжээл, бууц хужир бэлтгэж, хашаа байрыг засварлан додомдож, өвөлжөө, хаваржаандаа энгийн боломжоороо уурхайн худаг, уст цэг гаргаж бусад бэлтгэлийг жилийн жилд чанартай хийж заншвал суурь бүр биеэ дааж ажиллахад нүсэр их зардал. урт хугацаа шаардагдахгүй нь мэдээжийн хэрэг билээ. 

Гэтэл суурийн зохион байгуулалт, хөдөлмөрийн хуваарь, ажлын журам боловсронгуй биш, малчдын хариуцлага санаачилга жигдрээгүй, сум бригадаас үзүүлэх тусламж дэмжлэг цагаа олдоггүй эвлэл хангалтгүй зэрэг олон төрлийн шалтгаанаар нэлээд суурь бие даасан ажиллагаанд хүрч чадаагүй байна. 

Өвс тэжээл, ус хужир татах, нүүх суух, тэр ч бүү хэл хот хорооны хөрзөн ховхлох, хашаа байраа засварлаж дулаалах зэрэг үндсэн ажлаа хийхэд ч бусдын гар хардаг сууриуд Төв, Сэлэнгэ зэрэг нэлээд аймагт олов байна. Малчид ердийн хөсөг хэрэглэх нь ховордсоноос сууриуд сум бригадын гар харж нэг буурин дээр удтал сууж малын тарга тэвээрэгт муу нөлөөлдөг, заримдаа малын ашиг шимийг авах тухайд ч суурийн хүч чадал мөхөсдөх буюу санаачилга дутмаг байна. 

Мал аж ахуйн сууриуд чухам ямар ажлыг өөрсдөө бие дааж хийх, юунд нь нэгдэл, сангийн аж ахуй, бригадаас яаж туслах вэ гэдэг зааг ялгааг орон нутагт нарийвчлан тогтоож мөрдөх шаардлагатай байна. Малчин өөрөө хийх бололцоотой ойр зуурын ажлыг цалгар назгайн улмаас цаг алдаж оройтуулчихаад өвөлжилт, хаваржилтын бэлтгэлийг шалгах үед хун бүлгүй мэтээр шалтаг зааж, аймаг, сумын төвөөс тусламж шаардаж, шеф байгууллагыг туслалцуулах нэрийдлээр хүн хүч, техник дайчлан гаргаж чирэгдэл учруулдаг байна. Залхуу хойрго, салан задгайн балгаар бий болсон дутагдлыг нөхөхөд шефийн туслалцааг сууриудад кампаничлан гаргадаг нь хариуцлагагүй малчдыг өөгшүүлэхэд хүргэж байна. 

Мал аж ахуйн сууриуд бие дааж ажиллах, түүнд нь дэмжлэг туслалцааг зохион байгуулалттайгаар цаг цагт нь үзүүлж, сайн ажиллагааг зохих ёсоор үнэлэх, урагшгүй байдлыг тухай бүр засч залруулах талаар нэгдэл, сангийн аж ахуйн удирдлага, аймгийн нам, улсын байгууллага тодорхой, ажил хэрэгчээр анхаарах ёстой. 

Үйлдвэрлэлийн даалгаврын биелэлтээр ажил төрлийг голчлон дүгнэж байгаа одоогийн арга барилыг улам боловсронгуй болгож нэгж бүтээгдэхүүн үйлдвэрлэхэд мал аж ахуйн сууриудын гаргасан зардал, өртгийг бууруулсан үзүүлэлт, бие даасан ажиллагааг иж бүрэн харгалзан үзэж байх нь чухал юм. Үүнтэй холбогдуулан нэгэнт бий болоод байгаа сайн туршлагад тулгуурлан мал аж ахуйн сууриудыг мөнгөн тооцоотой үүрэг амлалттай ажиллуулах эдийн засгийн тооцоо судалгаа хийх, хэрэгжүүлэхэд нь туслах хэрэгтэй байна. 

Мал аж ахуйн үйлдвэрлэлийн шийдвэрлэх цэгийн хувьд малчдын суурийн бүтэц зохион байгуулалтыг улам боловсронгуй болгох, материаллаг хангамжийг жигдрүүлэн, үр ашигтай үзүүлэлтэд хүргэх талаар БНМАУ-ын Хөдөө аж ахуйн Яам, Нэгдлийн холбооны дээд зөвлөл, хөдөө аж ахуйн эрдэм шинжилгээний байгууллагууд тодорхой дүн шинжилгээ хийж, бүтээлч арга хэмжээ авах шаардлагатай байна. 

Мал аж ахуйн суурьд хашаа байр, худаг ус, өвс тэжээл, үйлдвэрлэлийн тоног хэрэгсэл зэрэг материаллаг хангамжийг улам сайжруулж, илгээлтийн эзэд, цэргээс халагдаж ирсэн залуучууд, техник мэргэжлийн сургууль төгссөн хүмүүсээр суурь бэхжиж мэргэжлийн эрэгтэй малчдын тоо ч олширч байгаа энэ сайхан бололцоог зөв ашиглаж суурийн ажиллагааг боловсронгуй болгох, үйлдвэрлэлийн нэгжийн нь хувьд суурийн нэг маягийн ерөнхий журмыг технологийн хэмжээнд хүргэн сайжруулах хэрэгтэй байна. 

Сум, аймгаас сууриудыг бие дааж ажиллах, нэгдэл бригадын анхааралд туслалцаа авах, байнга туслах шаардлагатай гэх зэргээр ялгаварлан судалдаг боловч түүнийхээ мөрөөр тодорхой ажил зохиодоггүй хэлбэрдэж байдгийг зогсоож нэгэнт гаргасан ангиллын дагуу байнгын ажил зохиож байвал зохино. 

Ахмад малчид, хөдөлмерийн тэргүүний сайчуудын жишээгээр мал аж ахуйн сууриудын даац, бие даасан байдлыг хангах, хөдөлмөр зохион байгуулалтыг хамт олны хэлбэрт оруулах, ер нь сум, бригадаас суурьд үзүүлэх туслалцааг урсгал маягаар биш системтэй, нарийн зохион байгуулалттай болгож, суурьд тавих хяналтыг сайжруулан, бүртгэл тооцоог нарийсган төгөлдөржүүлэх өргөн далайцтай ажил өрнүүлэх нь өнөөгийн тулгамдсан зорилтын нэг мөн. 

