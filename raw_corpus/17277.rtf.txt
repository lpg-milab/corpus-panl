АХУЙН ҮЙЛЧИЛГЭЭ ХӨДӨӨД 

Ардын Их Хурлын арван нэг дэх удаагийн сонгуулийн анхдугаар чуулганаар ( 1986 он ) хүн амын ахуйн үйлчилгээний тухай асуудлыг хэлэлцэж дутагдал, доголдлыг зааж, цаашдын зорилтыг тодорхойлсн оос хойш өнгөрсөн гурван жилд 6-22 ажлын байртай ахуйн үйлчилгээний 64 төв ашиглалтад орж нийт сумын 54 хувь ахуйн үйлчилгээний төвтэй болоод байгаа бөгөөд одоогийн таван жилд бүх сумын 70 хувь, ирэх таван жилд бүх сумыг ахуйн үйлчилгээний төвтэй болгох зорилт дэс дараатайгаар хэрэгжиж байна. 
Харин Дорноговь, Говь-Алтай, Өвөрхангай аймаг ахуйн үйлчилгээний төв сумдад барих төлөвлөгөөг VIII таван жилийн эхний гурван жилд тасалж, Дорнод, Өмнөговь, Дундговь аймагт цэг салбарыг олшруулж, үйлчилгээний хүрээг өргөтгөх талаар олигтой арга хэмжээ цаг алдан удааширч байна. 
Өнгөрсөн онд хөдөөгийн хөдөлмөрчдөд үзүүлсэн ахуйн үйлчилгээ 1987 оны х оос 26,7 хувиар өсч, нэг хүнд ногдох үйлчилгээ 12 төгрөгөөр нэмэгдсэн ээс үйлдвэрлэсэн бэржээхэн бүрээсний 74, ямбуу бүрээсний 76 хувийг малчдад хуваарилсан байна. 

Нийт аймаг нутаг дэвсгэрийнхээ хэмжээнд ахуйн үйлчилгээг хөгжүүлэх программ, төлөвлөгөө боловсруулж чуулганаар хэлэлцэн батлаад ажиллаж байна. 
Гагцхүү баталсан төлөвлөгөөний биелэлтийг сайтар зохион байгуулж бүх шатны ардын депутатын хурлаас үр нөлөөтэй хяналтаа хүчтэй болговол гарах нөхцөлтэй байна. 
Ахуйн үйлчилгээний салбарт аж ахуйн шинэ механизмыг нэвтрүүлсн ээр орон нутгийн х ны санаачилга дээшилж, Ховд, Хөвсгөл, Увс, Хэнтий зэрэг аймгийн ахуйн үйлчилгээний байгууллагууд цэмбэ, нэхий гутал үйлдвэрлэдэг болсон нь малчдад хэрэгцээтэй зүйлийн  нэр төрлийг баяжуулж байна. 
Завхан аймгийн нийтийн аж ахуйн байгууллага гэрийн мод, модон эдлэл засварлах үйлчилгээг өргөтгөх ийн зэрэгцээ хэд хэдэн суманд төмөр эдлэл хийх, засварлах үйлчилгээг шинээр нээжээ. 

Үйлчилгээний нэр төрлийг олшруулж, хүртээмжийг дээшлүүлэх, үйлдвэрлэл, үйлчилгээнийхээ боломжийг бүрэн ашиглаж малчдын өргөн хэрэгцээний шинэ бүтээгдэхүүн үйлдвэрлэх, нэмэгдэл үйлчилгээг өргөтгөхөд аймаг, сум бүрийн жигд ажиллагааг хангах шаардлагатай байгаа бөгөөд сумдын ахуйн үйлчилгээний төвд ахуйн үйлчилгээг голлоод бусад төрлийн үйлчилгээний хүч чадлыг дутуу ашигладаг одоогийн өрөөсгөл байдлыг засаж үйлчилгээг төрөл зүйлийн хувьд нь нэмэгдүүлэх ихээхэн боломжийг алдахгүй байх талаар чармайвал зохино. 
Хөдөлмөрчдийн хэрэгцээтэй төрөл бүрийн хувцас, төмөр эдлэл, гэр ахуйн цахилгаан хэрэгсэл болон радио телевизор, модон эдлэл засварлах, эд хэрэглэлийн эдэлгээний хугацааг уртасгахад тус хүргэх засварын төрлүүдийг шинээр бий болгох, одоо байгаа гаа өргөтгөх тухайд өргөн санаачилга гаргууштай байна. 
Гэрээр болон гэрээгээр ажиллуулах хөдөлмөр зохион байгуулалтын дэвшилт хэлбэрийг үүнд өргөн ашиглаж ажилчдад давхар мэргэжил эзэмшүүлбэл дээр дурдсан зорилтыг хэрэгжүүлэхэд тус хүргэнэ. 

Хүн амын өсөн нэмэгдэж байгаа ахуйн үйлчилгээний эрэлт хэрэгцээг улсын төвлөрсөн системийн үйлчилгээгээр хангах ын зэрэгцээ Хөвсгөл аймгийн Цагаан-Уул сумын х ны жишээгээр хөдөө аж ахуйн нэгдэл, сангийн аж ахуй, байгууллагууд өөрсдийн хүч хөрөнгөөр ахуйн үйлчилгээний шаардлагатай цэг салбар байгуулж хөдөлмөрийн хамт олонд туслах арга замыг бас ашиглах нь зүйтэй юм. 

Чөдөр, ногт, олом, жирэм хийх, сав суулга засах, цайрдах, цойлдох зэрэг давын зуур хийх шаардлагатай, малчид, хөдөлмөрчдийн ахуйд үргэлж хэрэгцээтэй байдаг үйлчилгээг улсын гар харалгүй орон нутагтаа өөрсдөө хийх санаачилга гаргах, түүнийг нь дэмжиж дэлгэрүүлж байвал зохино. 
Сүхбаатар аймгийн Мөнххаан сумын нэгдлийн мал аж ахуйн Хүдэнгийн дөрөвдүгээр хэсгийн малчид хувцас, гутал засах, гэр тохируулах зарим үйлчилгээг өөрсдөө хийж эхэлсэн байна. 
Иймэрхүү эхлэлийг улам бэхжүүлж өргөжүүлэхэд сумын ардын депутатын хурлын захиргаад туслалцаа үзүүлэх хэрэгтэй. 

Явуулын үйлчилгээгээр аймгийн төвөөс буюу сумын ахуйн үйлчилгээний төвөөс мал аж ахуйн хэсэг, бригадад үйлчлэхдээ аймаг, сумын үйлчилгээг хооронд нь уялдуулахгүй бол ар араасаа цуврах, давхардуулах, эсвэл завсардуулж ор тас орхих, адил төрлийн үйлчилгээ хийх зэрэг нийтлэг дутагдлаас салж чадахгүй гэдгийг аймгийн нийтийн аж ахуй, ахуйн үйлчилгээг удирдах газар үргэлж анхаарч зохицуулах, хуваарьтай болгох талаар санаа тавьж, сумын явуулын үйлчилгээг оёдол, хувцас засвар, хими цэвэрлэгээ, угаалгын захиалга хүлээн авах болон гутал засварлах, үс засах, зураг авах, мод, төмөр эдлэл засварлахад чиглүүлж харин аймгийн төвөөс явах үйлчилгээг сумдын төвд хийдэггүй зүйлээр малчдад үйлчлэх, нарийн ур чадвар, өндөр мэргэжлийн үйлчилгээг зохион байгуулахад хандуулбал үр ашгаа өгнө. 

Аль ч нөхцөлд явуулын бригадын гишүүн бүр хоёроос гурван төрлийн мэргэжил эзэмшиж хэдэн төрлийн үйлчилгээ хийх чадвартай байх нь ач холбогдолтой бөгөөд явуулын үйлчилгээний хуваарь, чиглэлийг оновчтой зохиож түүнд аль аль талаасаа хяналт, шаардлага тавьж байвал зохино. 
Баталсан хуваарь, чиглэлийг сум, мал аж ахуйн хэсэг, бригадад урьдчилан хүргүүлж малчдад сумаас зарлан мэдээлж, үйлчилгээ хүлээж авах бэлтгэлийг хангуулах ёстой. 
Явуулын үйлчилгээг худалдаа, холбооны байгууллагатай хамтран зохион байгуулж байгаа туршлагыг ч сумын ахуйн үйлчилгээний байгууллагууд өөр өөрийн нөхцөлд зохицуулан ашиглах шаардлагатай юм. 

Сумдын ахуйн үйлчилгээний материаллаг баазыг бэхжүүлэх, чанар, соёл, хүртээмжийг нь сайжруулахыг байнга анхаарч манай нам, засгаас хөдөлмөрчдийн ахуй, соёлын түвшинг дээшлүүлэх талаар дэвшүүлсэн тодорхой зорилтыг хэрэгжүүлэхэд аймаг, орон нутгийн АДХ-ын гүйцэтгэх захиргаад, ахуйн үйлчилгээний салбарынхан ажилдаа эрс өөрчлөлт, шинэчлэлт хийх хэрэгтэй байна. 


