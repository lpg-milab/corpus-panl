Хамгийн үнэтэй, хямдхан хотууд

"Mercer Human Resource Consulting" компаниас амьдралын өртөг хамгийн өндөр хотуудын жагсаалтыг гаргасан тухай бид мэдээлсэн билээ. Чухам яагаад энэ жагсаалтад эдгээр хотууд орсныг тайлбарласныг сонирхуулъя. Хотуудын амьдралын өртгийн талаархи судалгааг фунт стерлингээр гаргажээ.
1.Москва Хамгийн дээд зэрэглэлийн хоёр унтлагын өрөөтэй, тавилгагүй байрны нэг сарын түрээс 2057 фунт стерлинг. Олон улсын хэмжээнд борлогддог сонины нэг дугаар-3.24 фунт стерлинг. Нэг аяга кофе - 3.14 фунт стерлинг. Москва хотод амьдралын өртөг нефтийн үнэ мэт өсч байна. Коммунизмын үеийнхээс огт өөр болсон нийслэлийн төв хэсэг буюу Садовое кольцо дахь байрнуудыг баячууд булаалдан авдаг гэнэ. Энэ хотын хөдөлшгүй хөрөнгийн зах зээл дээр наймаа хийх нь маш эрсдэлтэй. Та хөрөнгө оруулалт хийх хүсэлтэй бол зах зээлийг нягтлан судлахыг зөвлөж байна. 2.Лондон Хамгийн дээд зэрэглэлийн хоёр унтлагын өрөөтэй, тавилгагүй байрны нэг сарын түрээс 2000 фунт стерлинг Олон улсын хэмжээнд борлогддог нэг сонины дугаар - 1.2 фунт стерлинг. Нэг аяга кофе-2 фунт стерлинг. Лондон хамгийн үнэтэй хотуудын жагсаалтад дээгүүрт орсныг хүмүүс гайхахгүй байх. Дэлхийн баячууд Их Британийн нийслэл рүү цувах болсон нь сүүлийн жилүүдэд хөдөлшгүй хөрөнгийн үнэ эрс өсөхөд хүргэсэн байна. Лондонд байрны үнэ зогсолтгүй өсч байгаа. 2012 оны Олимпийн тоглолт энд болох нь бас нөлөөлжээ. Зарим дүүрэгт машинаа зогоол дээр тавихад сард 200 мянган фунт стерлинг төлдөг. 3.Сөүл Хамгийн дээд зэрэглэлийн хоёр унтлагын өрөөтэй, тавилгагүй байрны нэг сарын түрээс 1762 фунт стерлинг. Олон улсын хэмжээнд зарагддаг сонины нэг дугаар - 1.09 фунт стерлинг. Нэг аяга кофе-2 фунт стерлинг. Сөүл хот нь тэргүүн баячуудынхаа тоогоор дэлхийд тэргүүлдэг. Азийн хамгийн үнэтэй хот болж Токиогоос тэргүүлсэн. 4.Токио Хамгийн дээд зэрэглэлийн хоёр унтлагын өрөөтэй, тавилгагүй байрны нэг сарын түрээс 2110 фунт стерлинг. Олон улсын хэмжээнд зарагддаг сонины нэг дугаар - 0.66 фунт стерлинг. Нэг аяга кофе-2.33 фунт стерлинг. Токио цагтаа дэлхийн хамгийн үнэтэй хот байсан. Одоо юмны үнэ хямдарсан гэсэн үг биш, харин ч зарим газар нь нэмэгдсэн. Энэ хотод амьдардаг хүмүүс болон ирсэн жуулчдын хувьд юм маш үнэтэй. Тансаг дэлгүүр, ер бусын дизайнаараа гайхагддаг хот. 5.Хонконг Хамгийн дээд зэрэглэлийн хоёр унтлагын өрөөтэй, тавилгагүй байрны нэг сарын түрээс 3291 фунт стерлинг. Олон улсын хэмжээнд зарагддаг сонины нэг дугаар -1.45 фунт стерлинг. Нэг аяга кофе-2.63 фунт стерлинг. Амьдралын өртгөөрөө дэлхийд тэргүүлдэг Азийн гурав дахь хот. Хятадын мэдэлд очсоноос хойш амьдралын өртөг нэмэгдсэн. Тэнгэр баганадсан барилгаас гадна уул, наран шарлагын газартай. Дэлхийд хамгийн өндөр үнэтэй хөдөлшгүй хөрөнгө энд байдаг. Түүнээс гадна Хонконг, Хятадад хөрөнгө оруулж буй британичуудын тоо нэмэгдсээр байна. Хамгийн хЯмдхан хотууд 1.Асуньсон Хамгийн дээд зэрэглэлийн хоёр унтлагын өрөөтэй, тавилгагүй байрны нэг сарын түрээс 378 фунт стерлинг. Олон улсын хэмжээнд зарагддаг сонины нэг дугаар -1.19 фунт стерлинг. Нэг аяга кофе-1.1 фунт стерлинг. Парагвайн нийслэл төдийгүй тус улс нь амаргүй үеэ туулж байгаа. Гэхдээ энэ хотын байшин барилга нь ер бусын дизайнтай. 2.Карачи Хамгийн дээд зэрэглэлийн хоёр унтлагын өрөөтэй, тавилгагүй байрны нэг сарын түрээс 211 фунт стерлинг. Олон улсын хэмжээнд зарагддаг сонины нэг дугаар 1.16 фунт стерлинг. Нэг аяга кофе-1.06 фунт стерлинг. Пакистаны том хотуудын нэг бөгөөд усан боомт болон санхүүгийн төв. Ядуурал нь тулгамдсан асуудлын нэг бөгөөд жилд 300 мянган дүрвэгсэд ирдэг. Шашин хоорондын мөргөлдөөн, хүчирхийлэл зэрэг нь хөгжил цэцэглэлд нь сөргөөр нөлөөлдөг. Тиймээс ч гадаадын хөрөнгө оруулагчдын тоо эрс багассан. 3.Кито Хамгийн дээд зэрэглэлийн хоёр унтлагын өрөөтэй, тавилгагүй байрны нэг сарын түрээс 489 фунт стерлинг. Олон улсын хэмжээнд зарагддаг сонины нэг дугаар - 2.57 фунт стерлинг. Нэг аяга кофе-1.34 фунт стерлинг. Эквадорын нийслэл, маш өндөр газарт оршдог хотуудын нэг. Хөрөнгө оруулагчдаас илүү жуулчдын сонирхлыг татдаг. 4.Монтевидео Хамгийн дээд зэрэглэлийн хоёр унтлагын өрөөтэй, тавилгагүй байрны нэг сарын түрээс 540 фунт стерлинг. Олон улсын хэмжээнд зарагддаг сонины нэг дугаар - 1.69 фунт стерлинг. Нэг аяга кофе-0.74 фунт стерлинг. Уругвайн нийслэлд амьдралын өртөг хямдхан төдийгүй маш тайван. Өмнөд Америкт амьдрал хамгийн сайтай газрын тоонд багтдаг. Түүнээс гадна түүхэн дурсгалт газар, наран шарлагын газраараа алдартай. 5.Буэнос-Айрес Хамгийн дээд зэрэглэлийн хоёр унтлагын өрөөтэй, тавилгагүй байрны нэг сарын түрээс 720 фунт стерлинг. Олон улсын хэмжээнд зарагддаг сонины нэг дугаар - 2.99 фунт стерлинг. Нэг аяга кофе - 0.91 фунт стерлинг. Аргентины нийслэл нь улсынхаа соёл бөгөөд санхүүгийн эдийн засгийн төв нь. Дашрамд дурдахад, сүүлийн үед Аргентин тэр дундаа Буэнос-Айрест британчууд хөрөнгө оруулдаг болжээ. Үүнээс үзэхэд тус хот нь хэдэн жилийн дараа танигдахын аргагүй өөр болох гэнэ. 
Ю.Дэлгэрмаа
