№266 (16229)
1985 ОНЫ АРВАН НЭГДҮГЭЭР  САРЫН 5.
Шууд харилцаа

Монгол, зөвлөлтийн болон ах дүү социалист орнуудын ард түмэнтэй тогтоосон ган бат найрамдал, ах дүүгийн хамтын ажиллагаа нь цаг үргэлж гүнзгийрэн баяжиж манай орны эдийн засаг, соёлын хөгжлийг түргэтгэхэд гайхамшигтай нөлөө үзүүлж улмаар Зөвлөлт Холбоот Улс, социалист орнуудтай бүх талаар ойртон нягтрах үйл явцыг эрчимжүүлж байна. Ойртон нягтрах үйл явцыг өргөтгөн гүнзгийрүүлэхэд үнэлж баршгүй чухал бөгөөд манай хамтын ажиллагааны энэхүү өргөн баялаг үйл явцад орон нутгийн шууд харилцаа маш чухал арга, хэрэгсэл болж байна. << ЗХУ-ын холбооны бүгд найрамдах улсын муж, хязгаар, хотууд болон яам, тусгай газруудтай тогтоосон шууд харилцааг улам өргөжүүлэх, ур нөлөөг дээшлүүлэх талаар манай аймаг, хотын намын хороо, АДХ-ын гүйцэтгэх захиргаа, яам, газрууд ихээхэн санаачилгатай ажиллах шаардлагатай байна >> гэж МАХН-ын Төв Хорооны X бүгд хурал дээр нөхөр Ж. Батмөнх цохон тэмдэглэсэн юм. 

ЗХУ-ын зарим автономит улс, муж, хот, ижил төрлийн байгууллагуудтай манай улсын аймаг, хот, яам, тусгай газруудын тогтоосон шууд харилцаа нь найрамдал хамтын ажиллагааны өвөрмөц ур ашигтай хэлбэр болж зөвлөлтийн тэргүүн туршлагаас шууд суралцах асар өргөн бололцоо олгож байгаа юм. Иймээс ч нийгэм, эдийн засгийн томоохон зорилгуудыг хэрэгжүүлэхэд шууд харилцааны өгөөж жилээс жилд өсч хүрээ нь тэлэн өргөжиж, агуулга, хэлбэр нь баяжиж улс ардын аж ахуйн бүх салбарыг хамарсан шинжтэй боллоо. Аймаг, хотууд шууд харилцааг ашиглан намын үзэл суртал, зохион байгуулалтын ажил, үйлдвэрлэлийн туршлага судалж, солилцох, эдийн засгийн салбарт харилцан туслах зэрэг чиглэлээр хамтран ажиллаж, МАХН, ЗХУКН-ын энх тайванч гадаад бодлого, намын их, бүгд хурлуудын шийдвэрийг хэрэгжүүлэх талаар олсон амжилт, хоёр орны бүх талын хамтын ажиллагааны хөгжилтийг харилцан мэдээлж сурталчилж байна. Түүхт ой, тэмдэглэлт үйл явдлуудын үеэр ярианы сэдэв, үзүүлэв тавиулах, үзэсгэлэн лекц материал солилцох, кино, фото зургийн самбар булан гаргах, найрамдлын өдөр, долоо хоног зохиох, тамирчид, урлагийн групп илгээх зэргээр шууд харилцааны хэлбэр баяжиж байна. 

Эдийн засгийн зарим гол үзүүлэлт, ажил, бүтээгдэхүүний чанар, хөдөлмөрчдийн мэргэжил, боловсрол, соёлын түвшинг дээшлүүлэхэд ЗХУ-ын харилцаат муж, хот, аж ахуй, үйлдвэрийн газруудын баялаг туршлага ихээхэн үр өгөөжтэй болох нь бодит жишээнээс тодорхой харагдаж байна. Туршлагыг нь судлахыг эрмэлзэгч манай хүмүүст зөвлөлтийн шууд харилцаат байгууллагын хамт олон сэтгэл харамгүй дэмжлэг дөхөм үзүүлж, өөрсдөө гардан тусалж байна. Тухайлбал Чита мужийн малчид өвөр байгалийн нарийн ноост хонь малладаг туршлагаа Дорнод аймгийн малчдад заан эзэмшүүлж байна. Красноярск хязгаарын Хакас муж шууд харилцаат Өмнөговь аймагтаа мэргэжилтэй ажилчдыг солилцож, тус тусын үйлдвэрүүдэд ажиллуулж байна! Хакас мужаас ирсэн агрономич, механикжуулагчид тус аймгийн тариаланчдад хичээл зааж, усалгаатай тариалан эрхлэх зөвлөмж боловсруулан, газар дээр нь хүмүүсийг дагалдуулан ажиллаж, ажлынхаа арга барилаас эзэмшүүлсэн байна. Үүний үр дүнд тэдний ажилласан Ханхонгор сумын тариаланчид цаг агаарын тааламжгүй нөхцөлд ч хүнсний ногоо, малын тэжээл үйлдвэрлэх төлөвлөгөөг давуулан биелүүлжээ. Ийм жишээ олныг дурдаж болох бөгөөд шууд харилцааны шугамаар зөвлөлтийн тэргүүн туршлагыг нэвтрүүлэхдээ уул харилцаа бүхий тодорхой салбарын амьдрал ахуй, үйлдвэрлэлийн шаардлагын дагуу нарийн төлөвлөгөө, чиглэсэн зорилготойгоор ажиллаж судалсан туршлагаа нэвтрүүлэх урьдчилсан нөхцөлийг бүрдүүлэх, тэрчлэн төлөвлөгөөг боловсруулахдаа аймаг, хотын цаашдын хөгжилт, улс ардын аж ахуйн төлөвлөгөөтэй нягт уялдуулж, байх шаардлагатай юм. 

Шууд харилцааны шугамаар туршлага судлахаар явах хүмүүсийн бэлтгэлийг сайн хангуулах, төлөөлөгчдийн бүрэлдэхүүнийг ажил мэргэжлээр төрөлжүүлэх, хэсэг группээр явуулж ажиллуулан ултай судлах, буцаж ирээд туршлагыг яаж эзэмших, аль хэр үр дүнд хүрэх талаар сайтар хэлэлцэж, нэвтрүүлэх ажлыг зохион байгуулж, хяналт шалгалтыг эрс Сайжруулах, туршлагыг хэвшүүлэх явцад бодитой тусламж үзүүлж аль болох өргөн олон нийтийн хүртээл болгохын тулд намын байгууллагууд ажил хэрэгчээр анхаарах хэрэгтэй. Шууд харилцааны үр ашгийг дээшлүүлэх талаар орон нутгийн намын байгууллагуудын зохиож байгаа ажлыг хэвлэл мэдээллээр олны хүртээл болгох, сурталчлах нь чухал юм. Шууд харилцаагаар судлах туршлага нь дан ганц аж ахуйн асуудлаар хязгаарлагдах бус харин намын зохион байгуулалт, үзэл суртал, хүмүүжлийн ажлыг боловсронгуй болгох, үр нөлөөг дээшлүүлэх, социалист аж төрөх ёсыг хэвшүүлэх, шинэ хүнийг хүмүүжүүлэх, хөдөлмөр, ахуйд соёл нэвтрүүлэх зэрэг өргөн хүрээтэй байх нь чухал юм. 

ЗХУ-ын ижил төрлийн байгууллагуудтай тогтоосон шууд харилцаа манай мэргэжлийн сэхээтэн, ажилчин, малчин хэнд ч ажил мэргэжил нэгтэй зөвлөлт нөхдөөсөө сурах нэмэгдэл бололцоо олгож байдаг учраас агуулга, ач холбогдлоороо улс нийгмийн шинж чанартай орон нутгийн шууд харилцааг улам хөгжүүлж, түүний үр шимийг бүрэн дүүрэн ашиглах нь нам, улс олон нийтийн байгууллагын хойшлуулшгүй үүрэг мөн. Монгол, зөвлөлтийн ард түмний ойртон нягтрах үйл явц улам гүнзгийрч байгаа өнөөгийн нөхцөлөөс урган гарсан энэхүү бодит зүй тогтлын давуутай талыг ашиглаж монгол, зөвлөлтийн эдийн засаг, шинжлэх ухаан техникийн талаархи хамтын ажиллагааг хөгжүүлэх 2000 он хүртэлх урт хугацааны программын үзэл санааны дагуу хэтийн төлөвтэй нарийн төлөвлөгөөтэйгөөр шууд харилцааг хөгжүүлэх нь зүй ёсны хэрэг юм. 

БНМАУ-д социализм байгуулах нийгэм эдийн засгийн томоохон зорилтуудыг амжилттай хэрэгжүүлэх, нам, улсын ажилд шинэ арга барилыг нэвтрүүлэхэд хоёр орны ижил төрлийн болон нэг чиглэлийн үйлдвэр, аж ахуйн байгууллагууд соёлын газруудын хооронд уламжлал болон тогтсон шууд харилцааг улам өгөөжтэй хөгжүүлэх хэрэгтэй байна. 

