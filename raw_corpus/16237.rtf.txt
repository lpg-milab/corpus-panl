№274 (16237)
1985 ОНЫ АРВАН НЭГДҮГЭЭР  САРЫН 14.
Тооцоотой үүрэг

Манай орны хөдөлмөрчид улс ардын аж ахуйн чадвар бүрт төлөвлөгөөт зорилтоо эргэн харж, өмнөх жилүүдийн тасалдлыг нөхөж, жилийн болон таван жилийн төлөвлөгөө биелүүлэх, давуулан биелүүлэх, үйлдвэрлэлийн ур ашиг, бүтээгдэхүүний чанарьг дээшлүүлэх тооцоогоо нарийвчилж, социалист уралдаан өрнүүлж байна. Малчин тариаланчид ч үүрэг амлалтаа хянан үзэж, мал өсгөх, төл бойжуулах, үр тариа, төмс, хүнсний ногоо тариалах, ургац хураах уралдаанд авсан үүргээ давуулан биелүүлэх талаар чармайлт гаргаж, сайхан үр дүнд хүрч байна. хөдөө аж ахуйн тэргүүний байгууллага, хамт олон, хөдөлмөрийн сайчуудаас системийнхээ нийт байгууллага, хамт олон, хүмүүсийг социалист уралдаанд урвалж, жилийн болон таван жилийн хугацаатай тооцоотой үүрэг амлалт авсан нь цөөнгүй билээ. Одоо эдгээр үүрэг амлалтын ажил хэрэг болж, улсын төлөвлөгөөт тоо, чанарын талаар биелүүлэх, давуулан биелүүлэх, тэргүүн туршлагыг үйлдвэрлэлд нэвтрүүлэх, хөдөлмөр зохион байгуулалтыг, боловсронгуй болгох, дотоод нөөц бололцоог илрүүлэн ажиллахад хэр зэрэг түлхэц үзүүлэхийг нэгтгэн дүгнэх, улмаар гарсан үр дүндээ тулгуурлан, шинэ оны зорилтоо тодорхойлох, тэрчлэн дутуу зүйлээ гүйцээн нөхөх арга зам сүвэгчлэх цаг тулгарч байна. 

Тооцоотой үүрэг авсан малчид, тариаланчдын дотор орон даяар амжилт туршлага нь тодорхой болж, нийтэд түгэж байгаа хүмүүс олон бий. Гавьяат нэгдэлчин Б. Гэрэлийн туршлагаар 1981 оноос ерэн зургаан мянга гаруй малчин таван жилийн тооцоотой үүргийг санаад ажиллаж байгаагийн дал гаруй мянга нь одоогоор уралдааныхаа үүргийг биелүүлжээ. Сүүлийн онд сууриараа тооцоотой үүрэг авах хөдөлгөөн өргөжин өрнөж, одоо 1400 гаруй суурь тийм үүрэгтэй ажиллаж байна. БНМАУ-ын хөдөлмөрийн баатар М. Алтангэрэл, Ж. Нацагдорж, Ж. Пүрэв, Д. Батсуурь, Т. Данзандаржаа, С. Шарбанди болон гавьяат нэгдэлчин Д. Намжил, төрийн шагналт механикжуулагч Б. Наянтай зэрэг тэргүүний сайчууд таван жилийн тооцоотой үүрэг авч, түүнийгээ амжилттай хэрэгжүүлж байгаа юм. 

Тариаланчид механикжуулагчдын дунджаар үйлдвэрлэлийн даалгаврыг давуулан биелүүлэхийн зэрэгцээ БНМАУ-ын хөдөлмөрийн баатар С. Энэбишийн санааны туршлагаар сэлбэг материал, шатахуун, засварын зардал хэмнэх тооцоотой үүрэг авч хэрэгжүүлэх хөдөлгөөн дэлгэрч байна. Жил бур 660 гаруй механикжуулагч ийм үүрэг авч, хоёр зуугаад тонн шатахуун хэмнэж, олон төрлийн сэлбэг хэрэгсэл орлуулан хийж, багагүй ашиг олж байгаа юм. Малчин, тариаланчдын ажил уйл тодорхой тооцоотой үүрэг ёсоороо амжилттай байгаа боловч үүрэг болгон биелж, тооцоо бур хэрэгжиж байна гэхэд бас л учир дутагдалтай, зарим сум, нэгдэлд малчин, тариаланчдын социализм уралдаанд авах үүрэг амлалтад нь ёс төдий, хөнгөн хуудмаг, хэлбэрдэх хандлага гаргаж, хөдөлмөрийн хүмүүсийн өөрсдийнх нь санаачилгыг өрнүүлэхгүйг тэр хөдөө аж ахуйн салбарын байгууллагуудын тооцоог үндэслэн тэгшитгэх, ногдуулах аргаар үүрэг авахуулдаг муу зуршил гарсаар байна. 

Малчдаар үүрэг амлалт авахуулахдаа тэдний төл бойжуулсан урьд жилүүдийн дундаж, сум нэгдлийн өмнө тавигдаж байгаа зорилт, орон нутгийн болон материаллаг бааз бололцоо нөхцөл зэргийг иж бүрэн харгалзахын оронд эсвэл хог өндөр, эсвэл малчны жирийн гүйцэтгэвэл зохих ажлыг хэн нэгэн хариуцлагатан шууд бичиж өгөх зэргээр ёс төдий ханддаг дутагдал Төв, Хэнтий зэрэг олон аймагт дэлгэрчээ >> . 

Малчин, тариаланчдыг социалист уралдаанд тооцоотой үүрэг амлалт авахуулах ажилд сум, нэгдэлч сангийн болон тэжээлийн аж ахуйн удирдлага, мад аж ахуй, газар тариалангийн мэргэжилтэн, бүртгэл тооцооны ажилтан нар эдийн засаг, судалгаа тооцоонд тулгуурлан мэргэжлийн туслалцаа үзүүлэх ёстой. Үүрэг амлалт авахуулахын өмнө ялангуяа малчдын мал ажиллагааны дадлага туршлага, арга технологи, ямар төрлийн мал маллах дур сонирхолтойг болон материаллаг баазыг нарийн судлахын хамт, нэгэнт авсан үүргийн биелэлтийг хангахад биетэй тусламж дэмжлэг үзүүлэх ажлыг аймаг, сумын намын байгууллага шууд гартаа авч ажиллах шаардлагатай юм. 

Манай орны тэргүүний нэгдлүүд мал өсгөх төлөвлөгөөг сүргийн эргэлтийн хамт өгч, нэг малаас авах ноос, ноолуур, хөөвөр, хялгас, саах сүү, оны эхний зуун хээлтэгч тутмаас бойжуулах төлийн тоо, барих хашаа хороо, гаргах худаг, бэлтгэх тэжээлийн биет болон мөнгөн үзүүлэлтэд шилжүүлсэн үйлдвэрлэлийн даалгаврыг суурь малчдад оны эхэнд гардуулдаг бөгөөд үүнийг үндэс болгон малчид тооцоотой үүргээ боловсруулж байгаа нь сайшаалтай. 

Тариаланч механикжуулагчдаар үүрэг амлалт авахуулахдаа тухайн хамт олноос ирэх онд гүйцэтгэх ажлын хэмжээ, хүн бүрийн тухайн техникээр жилд гүйцэтгэх ажлын норм, аж ахуйн дунджийг гаргаж, хүмүүст зорилтыг нь тодорхой ухамсарлуулан, тооцоог гаргаж өгөх нь зүйтэй билээ. 

Малчин, тариаланчдын авсан социалист уралдааны тооцоотой үүргийг тухайн жилийн болон таван жилийн үр дүнтэй харьцуулан үзэж, нөөц бололцоогоо хэрхэн шавхаж дайчилсан, нийтийн амжилтад ямар хувь нэмэр оруулах боломжтой зэргийг харгалзан үзэж, мал аж ахуй, газар тариалангийн хэсэг, бригад, салааны хамт олноор хэлэлцүүлэн хамгаалуулж, ажил хэрэгч ил тод чанартай болгох ёстой. 

Мал сүргийг онд мэнд оруулах, төл бүрэн бойжуулах, хаврын тариалангийн техник засварыг амжилттай хийх, улмаар мал аж ахуй, газар тариалангийн үйлдвэрлэлийг нэмэгдүүлэх, шинэ таван жилийн эхний жил, МАХН-ын XIX их хурлыг угтаж өндөр амжилт гаргахын төлөө нарийн тооцоотой бодитой, шахуу, өндөр амлалт үүрэг авч хэрэгжүүлэх нь нийт малчин, тариаланчин, хөдөө аж ахуйн нэгдэл, сангийн болон тэжээлийн аж ахуйн нам, улс, олон нийт, аж ахуйн байгууллагын чухал зорилт мөн. 

