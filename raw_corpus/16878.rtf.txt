№288 (16878)     
1987 оны арван хоёрдугаар сарын 2
Онолын сэтгэлгээ

- СОЦИАЛИСТ БАЙГУУЛАЛТЫН ПРАКТИКИЙГ ОНОЛЫН ТАЛААР ШИНЖЛЭН ДҮГНЭХ АЖЛЫН ХОЦРОГДЛЫГ АРИЛГАЯ. 

- НИЙТЭД МЭДЭЭЖ ҮНЭНИЙГ ХЯЛБАРЧЛАН СУРТАЛЧЛАХ ХЭМЖЭЭНЭЭС ЦААШ АХИЦГААЯ. 

- НИЙГЭМ, ЭДИЙН ЗАСГИЙГ ДАВШИНГУЙ ХӨГЖҮҮЛЭХ ЗАНГИЛАА АСУУДЛУУДАД ХАРИУ ӨГЬЕ. 

Социалист байгуулалтын туршлага баяжиж дэлхий дахины хөгжлийн хурдац нэмэгдэж нийгмийн амьдралд шинэ шинэ үйл явдал, үзэгдэл юмс, тулгамдсан асуудлууд дэвшин гарч бодит байдлыг онолын үүднээс сэтгэх, цаг алдалгүй нэгтгэн дүгнэхийг шаардаж байна. МАХН-ын XIX их хурал дээр << социалист байгуулалтын практикийг онолын талаар сэтгэв шинжлэх, нэгтгэн дүгнэх ажил орчин үеийн шаардлагаас хоцорч байна >> . гэж нөхөр Ж. Батмөнх хэлсэн байна. 

Социализмын тухай ойлголтыг өнөө үед бодитойгоор сэтгэж түүнд хандах онолын сэтгэлгээг хөгжүүлэн хөдөлмөрчдийн социалист ухамсрын түвшинг дээшлүүлэхэд тус дөхөм үзүүлж, улс төр, эдийн засаг, нийгэм, оюун санаанд хүрээний олон асуудлыг онолын түвшинд боловсруулах нь нэн хурц асуудал болж байна. Онолын сэтгэлгээг нийгмийн бүх хүрээнд хөгжүүлэх арга хэрэгсэл хоцорч онол, практикт догматизм зарим талаар илэрч, үсэгчлэн цээжлэх, мэдээжийн үнэнийг хэлбэрдэн нурших, зогсонги, идэвхгүй байдалд орох хандлага нэлээд гүнзгийрчээ. 

Онолын сэтгэлгээг хөгжүүлэх нь нийгмийн шинжлэх ухааны салбарын явцуу үүрэг биш харин өргөн олон түмэн, юуны өмнө коммунистуудын онолын мэдлэг, түүнийгээ амьдрал, практикт хэрэглэх чадварыг дээшлүүлэхтэй холбоотой ихээхэн өргөн хүрээтэй асуудал юм. Онол олон түмнийг эзэмдэхээрээ сая материаллаг хүч болно гэж марксизм сургадаг бөгөөд үүнийг түүхэн практик ч нэгэнт нотолсон билээ. 

Марксист - ленинист онолыг олон түмэнд гүнзгий эзэмшүүлэх, ингэснээр практик зорилтыг шийдвэрлэхэд тэднийг ухамсартайгаар оролцуулах, чиглэлээр манай нам ихээхэн анхаарал тавьж, тодорхой арга хэмжээ авсаар ирлээ. Коммунистуудын онол, улс төрийн мэдлэгийн түвшинг дээшлүүлэх нэлээд олон янзын хэлбэр ч манайд хэвшил болсон юм. Тэдний нэг намын улс төрийн сургуулийн сургалт хэдийгээр үр нөлөөтэй боловч коммунистуудын онолын сэтгэлгээг хөгжүүлэх шаардлагыг өнөө үед бүрэн хангахгүй, давтагдмал, нэг хэв загварт баригдах шинжтэй болжээ. 

Онол, эрдэм шинжилгээний байгууллагууд ч тулгамдсан асуудлуудад хариу өгч олон түмний шаардлага. хэрэгцээнд гүнзгий нийцсэн, улс орны нийгэм, эдийн засгийг хөгжүүлэхэд үр ашигтай онол, практикийн суурь бүтээл туурвихгүй, Бага хурал, симпозиум, дугуй ширээний яриа төдийхнөөр голлон хөөцөлдөж байна. Сүүлийн үед ийм арга хэмжээнд гол төлөв байнгын << томилогдсон >> цөөн хүн нэгэнт судалсан сэдвийнхээ хувилбарыг хэлбэр, уг үсгийн нь хувьд өөрчлөн нурших унших арга хэлбэр ноёрхох болжээ. Онолын сэтгэлгээ залхуурлын байдалд ийнхүү орсон нь эрдэмтэн, эрдэм шинжилгээний ажилтан. багш нарын эгнээний залуу хэсгийн шинийг хэлж, санаа бодлоо илэрхийлэх бололцоог хязгаарлаж, тэднийг идэвхгүй сонсогч Болгон хувиргахад хүргэжээ. 

Намын XIX их хурлын тэмдэглэснээр << Чин үнэнийг олоход тусалж, онолын сонирхол төрүүлдэг бүтээлч санал, маргааны аргыг шинжлэн судлаачдын дотор идэвхжүүлэхгүй >> байгаагаас хурц асуудал тойруулан санал солилцох, маргахаас тойрох болсон нь онолын сэтгэлгээг хэвшмэл байдалд оруулахад өөрийн эрхгүй түлхээсэлж, хана хэрэм болж байна. 

<< МАХН үзэл суртлын үйл ажиллагаандаа марксизм, ленинизмийн зарчим, түүний бүтээлч арга барилын үндсэн дээр намын онолын сэтгэлгээг хөгжүүлэхийг эн тэргүүний ач холбогдолтой гэж үзэж байна >> гэж МАХН-ын XIX их хурал чухал ач холбогдолтой удирдамж өгсөн ёсоор нэг талаар онолд хандах хуучин хандлагыг өөрчлөх, нөгөө талаар онолын сэтгэлгээг дэлхийн орчин үеийн түвшинд хүртэл хөгжүүлэх шаардлагатай болжээ. 

Өнөөдөр манай онолын сэтгэлгээг хөгжүүлэх тулгамдсан асуудал бол нэгдүгээрт, улс орны туулж өнгөрүүлсэн хөгжлийн түүхэн замналыг үнэн зөв, ул суурьтай, гүн гүнзгий шинжлэн дүгнэх, нам, ард түмний өнөө үеийн тэмцэл, үйл ажиллагааны агуулгыг онолын үндэслэлтэйгээр нягтлан боловсруулах, улс орны ирээдүйн төлөвийг шинжлэх ухааны үүднээс тодорхойлох, хоёрдугаарт, коммунистууд болон хөдөлмөрчин олон түмний марксист - ленинист онолын сэтгэлгээг идэвхжүүлэх, тэдний социалист ухамсрын түвшинг дээшлүүлэх шаардлагыг хангах зорилт мөн. 

Социализм байгуулах үйл явцад практикийн хувьд шийдвэрлэх асуудал олон байгаа төдийгүй, онолын талаар нэгтгэж дүгнэх асуудал түүнээс ч их байна. Өнөөдөр бүтээн байгуулалтын болон бэрхшээлийн зөрчил, улс төр, эдийн засгийн бодлогын нэгдэл, улс ардын аж ахуйн оновчтой бүтэц, эдийн засаг, нийгэм, оюун санааны амьдралын харилцан үйлчилгээ, үйлдвэрлэх хүчин, үйлдвэрлэлийн харилцааны диалектик, социалист ардчиллын хөгжил, хүний хүчин зүйлийн роль, удирдлагын механизм, түүний эдийн засгийн хөшүүргийн үүрэг, нийгмийн харилцаа, эрх ашиг зэрэг олон цогцолбор асуудалд онолын үүднээс дүн шинжилгээ хийж практикийн хувьд ч хариу өгөх хэрэгтэй байна. Нийгмийн шинжлэх ухааны байгууллагуудаас зохиож байгаа төрөл бүрийн ажлын чанар, өгөөжийг дээшлүүлэх, онол, эрдэм шинжилгээний дүгнэлтийг хэвлэл, мэдээллийн хэрэгслээр өргөн сурталчлах нь онолын төрөлжсөн хэвлэлгүй байгаа өнөөгийн нөхцөлд нэлээд зохистой хэлбэр байж болох юм. 

Онол, улс төрийн ном товхимлыг манайд хэвлэн гаргаж буй одоогийн үйлдвэрийн удаашрал нь цаг алдалгүй, шуурхай нийтлэгдэх ёстой ийм чиглэлийн номын улс төрийн ач холбогдлыг алдагдуулж, хуучруулахаар барахгүй уншигчдын сонирхлыг бууруулахад хүргэж байна. Улс төмрийн ном хэвлэн гаргах одоогийн хоцрогдлыг даруй арил. гаж, улс төр, онолын ном хэвлэлийн үйлдвэрийг дагнах, шинэтгэх эрс тууштай арга хэмжээ авах цаг болжээ. 

Нийгэм түүхэн практик нь марксист - ленинист боловсруулалтыг ямагт шаарддаг боловч үүнийг хангаагүй цагт онолын үндэслэлгүй дэвшүүлсэн зарим практик зөвлөмж, шийдвэр амьдралд хэрэгжихгүйгээр барахгүй аяндаа орхигдож байна. Удирдлагын ямар ч шатанд асуудлыг боловсруулахад эрдэм шинжилгээний үндэслэлийг голлож, эрдэмтэд, мэргэжилтний оролцоог улам хүчтэй болгож судалгааны нэлээд гүнзгий нарийн дээд шатанд шилжих цаг болжээ. 

Өнөөдөр нийгмийн шинжлэх ухааны эрдэмтдийн хүчийг зохицуулах, нийгмийн захиалгатай зангилаа асуудлыг боловсруулахад тэдний хамтын чармайлтыг төвлөрүүлэх нь юу юунаас илүү хэрэгтэй байна. 

Лекц, нам, олон нийтийн улс төрийн сургууль болон бусад олон хэлбэрийн ажлыг шинэчлэн өөрчилж, хүмүүсийн онолыг сонирхох идэвх, онолын сэтгэлгээг хөгжүүлэх талаар зорилго чиглэлтэй и: с зүйл хиймээр байна. Онолын үнэний шалгуур нь ч практик, хөгжих үндэс нь ч практик гэдгийг баримтлахын хамт туршилтаас онолд, онолоос практикт, задлан. шинжлэхээс нэгтгэн дүгнэхэд хүмүүсийг уйгагүй сургаж, улс орны нийгэм, эдийн засгийг давшингуй хөгжүүлэхэд онолын сэтгэлгээний өгөөжийг эрс нэмэгдүүлэх хэрэгтэй.

