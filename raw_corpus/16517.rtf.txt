№240 (16517)            
1986 оны аравдугаар сарын 7.
Шинжлэх ухаан, үйлдвэрлэлийн хамтын ажиллагаа

<< Шинжлэх ухааныг үйлдвэрлэлтэй холбож үр ашигтай хэлбэр бодсон шинжлэх ухаан, үйлдвэрлэлийн нэгдлийг бололцоотой зарим газар зохион байгуулах нь зүйтэй байна >> гэж МАХН-ын XIX их хурлаас заасныг амьдралд хэрэгжүүлэхийн тулд олон чухал арга хэмжээ авч байна. 

МАХН-ын зөв мэргэн бодлого, социалист хамтын нөхөрлөлийн орнуудын интернационалч тусламжийн үр дүнд тус орны шинжлэх ухааны потенциал өсч, үйлдвэрлэлийн технологийг боловсронгуй болгох, намын үүлдэр угсааг сайжруулах, хөдөө аж ахуйн таримлын шинэ сорт бий болгох, нийгмийн харилцааг боловсронгуй болгоход чиглэсэн ажлын үр дүн нэмэгдэж байна. Улс орны нийгмийн хөгжлийн дагуу тэргүүн ээлжинд тавигдаж байгаа асуудлыг судалж шийдвэрлэхэд эрдэм шинжилгээний байгууллага, эрдэмтдийн шинжилгээ, судалгааны ажил, хөрөнгө, хүчийг төвлөрүүлэхийг амьдрал шаардаж байна. Эрдэм шинжилгээний байгууллагыг томоохон асуудал шийдвэрлэх түвшинд хүртэл бэхжүүлэх нь төлөвлөгөө, санхүү, материалтехникийн хангамжийн төв байгууллага, салбарын яамдын хамтын оновчтой үйл ажиллагаа, боловсон хүчний чармайлт санаачилгаас ихээхэн шалтгаална. 

Өнгөрсөн таван жилд дэвшилт технологи нэвтрүүлэх, үйлдвэрлэлийн процессыг автоматжуулах, механикжуулах, шинэ бүтээгдэхүүн үйлдвэрлэх 788 арга хэмжээ төлөвлөсний арав шахам хувийг тасалдуулсан байна. Төлөвлөгөөний үндэслэл муу, тоног төхөөрөмж дутагдсан, бүтээгдэхүүн гаргах үйлдвэр, аж ахуйн газар товлосон хугацаандаа ашиглалтад ороогүй зэрэг шалтгаан байгаа боловч хамгийн гол нь яам, тусгай газар аймаг, хот, үйлдвэр, аж ахуйн байгууллагын ажлын зохион байгуулалт хангалтгүй, үйлдвэрлэлд нэвтрүүлсэн үр дүнг тооцоолох анхан шатны бүртгэлийг зохих ёсоор хөтөлдөггүй зэрэг хүмүүсийн үйл ажиллагаа, сахилга, хариуцлагаас шалтгаалсан зүйл их байна. Үүнээс үндэслэн шинжлэх ухаан, техникийн ололт, тэргүүн туршлагыг нэвтрүүлэх, шинжлэх ухааны үндэслэлийг, сайжруулах, түүнийг хэрэгжүүлэх удирдлага, зохион байгуулалтын ажлыг чанаржуулах, өндөр үр ашиггүй ажилласан байгууллага, хамт олныг урамшуулах, тэдгээрийн үйл ажиллагааг үнэлэх шалгуурыг шинжлэх ухаан, техникийн ололт нэвтрүүлэх төлөвлөгөөний биелэлттэй холбох, шинэ нэр төрлийн бүтээгдэхүүний үйлдвэрлэлийг эзэмших хугацаанд тухайн үйлдвэрт урамшууллын бөөний үнэ тогтоох зэрэг гол гол асуудлыг эдийн засаг, төлөвлөлт, материал хангамжийн болон шинжлэх ухааны байгууллагууд хамтран боловсруулах хэрэгтэй юм. шинжлэх ухаан, техникийн ололт, тэргүүн туршлага нэвтрүүлснээс олсон үр ашгийг тооцоолж, үйлдвэр, байгууллагын тайлан балансад тусгах, уг төлөвлөгөөний биелэлтийг улсын статистикийн тайлан мэдээнд төвлөрүүлж байх ёстой. Эдгээр нь судалгаа шинжилгээний ажлын үр дүнг үйлдвэрлэлд түргэн нэвтрүүлэх, зураг, загвар, технологи зохион бүтээх, туурвих ажлыг зохион байгуулахад тохиолдож байгаа саад бэрхшээлийг арилгахад ач холбогдолтой юм. 

Энд хүний хүчин зүйлийн асуудал өргөн дэлгэр утгаараа өндөр хэмжээнд тавигдаж эрдэм шинжилгээ, үйлдвэрлэлийн байгууллагын хүн бүрийн мэдлэг, чадварыг дээшлүүлэх, бүтээлч санаачилгыг өрнүүлэх нь шийдвэрлэх ач холбогдолтой болж байна. Шинжлэх ухаан, үйлдвэрлэлийн үйл ажиллагааны нэгдлийг хангахад шинэ бүтээл, оновчтой санаа сэдэгч, хэрэгжүүлэгчдийн хөдөлгөөнийг шинэ шатанд гаргах, шинжлэх ухаан, үйлдвэрлэл, сургалтын интеграцыг зохицуулан бэхжүүлэх, олон нийт ялангуяа залуучуудын техникийн сэтгэлгээг хөгжүүлэх явдал онцгой ач холбогдолтой гэдгийг манай нам иш үндэс болгож байна. Мал аж ахуйн эрдэм шинжилгээний хүрээлэнгийн эрдэмтдээс анх санаачилсан эрдэмтэн, мэргэжилтний бүтээлч хамтлагийн тоо одоо 40 гаруй болж нэлээд туршлага хуримтлуулсныг нэгтгэн дүгнэж, улам төгөлдөржүүлэх нь шинжлэх ухаан, үйлдвэрлэлийн нэгдлийг хангах чухал шижмийн нэг мөн. 

Тус орны шинжлэх ухаан, техникийн дэвшлийн 15 - 20 жилийн цогцолбор программыг боловсруулах, шинэ бүтээл оновчтой саналын чанар, өгөөжийг сайжруулах, шинжлэх ухаан үйлдвэрлэлийн нэгдэл байгуулах талаар зохиож байгаа ажлыг улам эрчимжүүлэх, нам, засгаас авч байгаа арга хэмжээ, өгч байгаа заалт чиглэлийг амьдралд бүтээлчээр хэрэгжүүлэхэд шинжлэх ухаан, үйлдвэрлэл, сургалт, аж ахуй >> байгууллага, хүн бүрийн идэвх зүтгэл, хүч чармайлтыг нэгтгэн дайчлахад нам, төр, олон нийтийн бүх байгууллагын үйл ажиллагаа чиглэх ёстой. 

Бүх зүйлийг бэлэн зэлнээр бодож тайвшрах, шинжлэх ухааны ололтыг зөвхөн эрдэм шинжилгээний байгууллага нэвтрүүлэх ёстой мэтээр ташаа ойлгох, шинэ сэргэг зүйлд итгэл муухай хандах, төлөвлөгөөг биелүүлэхдээ тооны үзүүлэлтийг голдоод чанарыг орхигдуулдаг дутагдлыг арилгаж, эрдэм шинжилгээ, судалгааны үр өгөөжийн хувь заяаны төлөө хийх тэмцлээ эрч далайцтай болгох нь эрдэм шинжилгээний газрын намын байгууллага, коммунистуудын хойшлуулшгүй үүрэг мөн. 

Шинжлэх ухаан, үйлдвэрлэлийн хамтын ажиллагаа, холбоог бэхжүүлэхийн тулд үйлдвэрлэлд байгаа шинжлэх ухаан, зураг төсөл, зохион бүтээх ажлын элемент, хэсгийг бэхжүүлэн чадваржуулах, лаборатори, туршилтын баазыг шинжлэх ухааны хувирамтгай хөдөлгөөнт чанарыг хангахад чиглүүлэх хэрэгтэй байна. Эрдэм шинжилгээ, үйлдвэрлэлийн түр хамтлаг, хүрээлэн, шийдвэрлэх асуудлын лаборатори байгуулах боломжийг ч судалж хэрэгжүүлэх шаардлагатай байна. 

Шинжлэх ухааны ололтыг үйлдвэрлэлд нэвтрүүлэх механизм нь улс ардын аж ахуйн төлөвлөлт, удирдлагын механизмын салшгүй бүрэлдэхүүн хэсэг учраас эрдэм шинжилгээний ажлыг төлөвлөх, үр дүнг нэвтрүүлэхэд программын аргыг хэрэглэх, нийт ажлыг улс ардын аж ахуйн салбарын захиалга, даалгаварт захируулан гүйцэтгэж байвал зохино. 

