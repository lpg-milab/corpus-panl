Малчид тэмээний ноосоор утас ээрч, Америкийн зах зээлд гаргах гэнэ

"Танай Ерөнхий сайд бусдыг сонсч чаддаг хүн шиг санагдлаа" гэж Шинэ Зеландын байгалийн хүрээлэнгийн төслийн удирдагч Сабинэ Шмидт дүгнэлээ. "Дэлхий нийтээр ядууралтай тэмцэх өдөр" Ерөнхий сайд Ц.Элбэгдорж ядуурлын эсрэг ажилладаг төсөл хөтөлбөрүүдийн удирдагчдыг сонссон юм.
Ядууралтай янз бүрээр л тэмцэж байна. Швейцарийн хөгжил, хамтын ажиллагааны агентлагийн Маркус Дубах хантаазтай ирсэн нь содон харагдана. Тэгээд монгол хэлээр төслөө танилцуулсныг хэлэх үү. Тэд "Малчдад зориулсан бэлэн мөнгөний тусламж" хөтөлбөр хэрэгжүүлсэн юм байна. Зудад өртсөн малчдад бэлэн мөнгөөр туслах төсөлд хамрагдах шалгуур нь "Бүх малаа алдсан, эсвэл өрхийн нэг гишүүнд ногдох малын тоо арав түүнээс доош байх". Дундговь, Завхан, Говь-Алтай аймагт хэрэгжүүлсэн төслийнхөө үр дүнгийн тухай ярихдаа Маркус Дубах "Тухайн хүн өөрт хэрэгцээтэй зүйлээ өөрөө л хамгийн сайн мэднэ шүү дээ" гэлээ. Орон нутгийн комисстой хамтран амьдрал ахуйг нь судалсны үндсэн дээр тухайн малчны хувийн дансанд бэлэн мөнгө шилжүүлдэг аж. "Бэлэн мөнгөн тус хүртэгчид зөв зарцуулах хариуцлага хүлээдэг" гэж тэр ярьсан юм. Мөнгийг авсан малчид ихэвчлэн мал худалдаж авдаг гэнэ лээ. , ажлаа танилцуулж, туршлага солилцох хүсэлт гаргасан аж. 
Б.Эгшиглэн
