№168(16758)    
1987 оны долдугаар сарын 15.  
Үйл ажиллагааны хэм хэмжээ болгоё

<< Үйлдвэрлэлийн ур ашиг, чанарыг дээшлүүлэхийн төлөө тэмцлийг нийт хүмүүсийн үйл ажиллагааны ердийн хэм хэмжээ болгон хэвшүүлэх явдал намын байгууллагаас зохиох үзэл суртал, хүмүүжлийн ажлын гол зорилт байх ёстой >> гэж МАХН-ын Төв Хорооны Ш ( 1987 он ) бүгд хурал дээр нөхөр Ж. Батмөнх хэлсэн билээ. Намын байгууллагуудаас зохиож байгаа үзэл суртал, хүмүүжлийн ажил энэ шаардлагыг хангаж байгаа эсэхийг тодорхойлох үзүүлэлт гэвэл үйлдвэрлэл, ажил, үйлчилгээний эцсийн үр дүн байх ёстой. 1987 оны эхний хагас жилийн төлөвлөгөөниЙ биелэлтийн дүнгээс үзэхэд чанарын нэгдүгээр ангийн бүтээгдэхүүн үйлдвэрлэх төлөвлөгөөтэй 136 үйлдвэрээс 37 нь уг төлөвлөгөөг 11 сая төгрөгөөр тасалсны 80 гаруй хувь нь зөвхөн Ерөөгийн мод бэлтгэлийн аж ахуй, Хөвсгөлийн мод боловсруулах үйлдвэр, нэхий эдлэлийн үйлдвэр, талхны үйлдвэр, ханын материалын комбинат, цементийн завод, керамик эдлэхүүний комбинат, Дорнодын гурил тэжээлийн үйлдвэр >> махкомбинат зэрэг үйлдвэр, аж ахуйн газарт ногдож байна. 

Улсын хэмжээгээр энэ онд хорогдсон малын 40 хувь нь Сүхбаатар, Дундговь, Хэнтий гуравхан аймагт ногдож байна. Гэтэл дээрх үйлдвэр, аж ахуйн газрууд, аймаг орон нутагт коммунистууд, намын байгууллага ажиллаж байгаа нь мэдээж. Тэндхийн намын байгууллагаас чанар, үр ашиг, арвилан хэмнэлтийн асуудлыг янз бүрийн шатанд нэг биш удаа хэлэлцээд тодорхой зорилт дэвшүүлсэн нь ч маргаангүй. Гэвч эцсийн олигтой үр дүн гарсангүй. Намын зарим байгууллагын үзэл суртал, хүмүүжлийн ажил ийнхүү хуучин аргаар явагдаж, гагцхүү өнгөц тайлбарлан таниулж, гэгээрүүлэх, мэдээлэх төдийгөөр үр ашиг, чанарын тухай ярьж өнгөрснөөс олон түмний өдөр тутмын ажил үйлсэд нөлөөлж чадаагүй байгаа нь илэрхий юм. Ийм хуучин арга барилыг эрс өөрчилж, бүтээлчээр хандахын тулд үйлдвэр, хөдөө аж ахуйн байгууллагын балансын дүн, аж ахуйн механизмыг нарийвчлан шинжилж боловсронгуй болгох арга замыг сүвэгчлэх, аливаа гологдол бүтээгдэхүүн, чанаргүй ажлын эзэнтэй нүүр тулж ажиллах, хамт олонд ш >> ил тод тавьж, тодорхой хугацаанд засч сайжруулахад нөлөөлбөл зохино. 

Чанар, ур ашгийг дээшлүүлэхийн төлөв тэмцлийг хүн бүхэн, ажлын байр бүр дээр өдөр тутмын хэвшил болгоход чиглэсэн ухуулга, суртал нэвтрүүлгийн ажлыг амьдралын тодорхой жишээ баримтад тулгуурлан чиглэсэн зорилготой, тодорхой үр дүнд хүрэхүйцээр зохиогоогүй цагт намын байгууллагуудын ажлын үр дүнг хангалтгүй гэж үзэхээс хангахгүй байж, ажлаа улам эрчимжүүлж занших ёстой. 

Өнөөдөр бүтээгдэхүүн. ажил. үйлчилгээний чанарыг Сайжруулахад чиглэсэн технологийн горим. дүрэм, зааврыг ягштал мөрдөхийн ач холбогдлыг хүн бүрт ойлгуулж, итгэл үнэмшил, дадал заншил болгох нь урьдын адил онцгой шаардлагатай байна. Өнгөрсөн оны чанарын төлөвлөгөөг хангалтгүй хэрэгжүүлснээс аж үйлдвэрийн салбарт гологдол гаргах хэмжээ буураагүй, гуравдугаар ангийн бүтээгдэхүүний хэмжээ өмнөх жилүүдээс нэмэгджээ. Үйлдвэр, аж ахуй, үйлчилгээний газар бүр бүтээгдэхүүн үйлдвэрлэх, ажил, үйлчилгээ хийх технологи, стандартын нөхцөл, нарийн журам боловсруулсан боловч түүнийгээ хүн бүр мөрддөггүй, өдөр тутмын ажилд хэвшүүлж чадахгүй байгаагаас чанарын доголдол, гологдол гарсан хэвээр байна. << Бүх нийтийн чанарын үзлэгийн >> явцад хэвлэл, мэдээллийн байгууллагад ирж байгаа захидал, мэдээнээс үзэхэд манай олонхи үйлдвэр, аж ахуйн газарт технологийн горимын зөрчил бас л буураагүйгээс үр ашиг, чанарт муу нөлөө үзүүлж байгаа нь илэрхий ажээ. Технологийн горим, журмыг энд тэнд бичиж наах, ганц нэг удаа ярих төдийгөөр хязгаарладаг нь үзэл суртал, хүмүүжлийн ажлын доголдол болж эргээд бүх ажлын чанарт муугаар нөлөөлж байгаа учир үр ашиг, чанарын төлөв тэмцлийг ам ярианаас бодит ажилд шилжүүлж, ажлын байр бүр дээр технологийн горимыг мөрдөх арга ажиллагаанд хүн бүрийг сургаж, түүний хэрэгжилтэд нарийн хяналт тавих хэрэгтэй байна. 

Манай оронд орчин үеийн өндөр бүтээмжтэй машин техникээр өгч тоноглосон үйлдвэр, соёл, үйлчилгээний иж бүрэн цогцолбор олныг барьж, тэдгээрийн ажлын хамаарал, харилцан уялдаа улам их болж байгаа нөхцөлд сахилга, дэг журам, зохион байгуулалтыг дээшлүүлэх нь бүх нийтийн үнэхээр нийтлэг шаардлага болох ёстой. Үйлдвэр, үйлчилгээний аль нэг цэг, дамжлагын ажилчин, ажилтан эрхэлсэн ажил үүрэгтээ хайнга хандах нь тухайн цех, тасгийн төдийгүй, бүхэл бүтэн үйлдвэр, салбарын үйлдвэрлэл, үйлчилгээний чанарт хохирол учруулж, нэг хүний хариуцлагагүй, сахилгагүй үйл ажиллагаа нийгмийн асуудал болон хувирч байна. Үүнийг тодорхой жишээ баримтад тулгуурлан тайлбарлах нь их ач холбогдолтой байна. Орон нутаг, хамт олныхоо тухай хүмүүс хангалтгүй мэдээлэл авч байгааг өөрчлөх, ер нь ажил үйлчилгээний чанар, үр ашгийн доголдол дутагдал нь чухамдаа тухайн үйлдвэр, аж ахуйн газрын хөдөлмөрийн дотоод дэг журам, хяналт шалгалт сул, ээлж хэсэг хоорондын ажлын уялдаа сайнгүйгээс ихэнхдээ шалтгаалж байгааг хамт олны өмнө нээн харуулж, засах арга замыг хамтын сэтгэлгээгээр олоход ухуулга, суртал нэвтрүүлгээр тус хүргэх хэрэгтэй. 

Бүтээгдэхүүн, ажил, үйлчилгээний чанарыг гагцхүү хүн л сэтгэл зүтгэлээрээ, улс төр, иргэний ухамсраараа шийдвэрлэх болно. Өөр хэн ч, юу ч энэ чухал зорилтыг аяндаа шийдвэрлэхгүй учир хүмүүсийн оюуны хүч нөөц, эрчим хүчийг дайчлахад үзэл суртал, хүмүүжлийн бүхий л ажлыг чиглүүлэх төдийгүй түүнийг эцсийн үр дүнд хүргэхийн тулд намын байгууллага хөдөлмөрчин олны мэдлэг мэргэжлийг дээшлүүлэх, тэдэнд шилдэг туршлага эзэмшүүлэх, хөдөлмөр, ахуйн нөхцөлийг сайжруулахад шинэ сэтгэлгээгээр хандаж, хөдөлмөрчдийг өөрсдийг нь өргөнөөр оролцуулан улс төр, соёл хүмүүжлийн бүх ажлыг үр ашиг, чанарын төлөө тэмцэлд хандуулах хэрэгтэй байна. 

МАХН-ын Төв Хорооны III бүгд хурлаас дэвшүүлсэн зорилтыг хэрэгжүүлэх, бүтээгдэхүүн, ажил, үйлчилгээний чанарыг дээшлүүлэхийн төлөө тэмцлийг хөдөлмөрчдийн өдөр тутмын ажлын хэрэгцээ, шаардлага болгон хэвшүүлэхэд үзэл суртал, улс төр хүмүүжлийн ажлыг чиглүүлэн, шинэ арга хэлбэрээр явуулах нь намын бүх шатны байгууллагын хойшлуулшгүй чухал зорилт мөн, 

