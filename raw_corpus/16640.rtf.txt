№950 (16640)       
1987 оны хоёрдугаар сарын 27 
Энх тайвныг хамгаалах хууль   

Бүх нийтийн энх тайван, аюулгүй байдлыг хангахын төлөө тэмцлийн дуу хоолой дэлхийн хоёрдугаар дайны дараахан улам хүчтэй цуурайтаж эхэлсэн тэр жилүүдэд БНМАУ энх тайвныг хуульчлан хамгаалах ёстой гэж үзэж, 1951 оны хоёрдугаар сарын 28-нд БНМАУ-ын Бага хурлын Тэргүүлэгчдээс энх тайвныг хүсэгч хүн төрөлхтний хамтаар улс түмний энх тайван, аюулгүй байдлыг хангаж бэхжүүлэхийг эрмэлзэж байгаа монголын ард түмний хүсэл зоригийг илэрхийлэн << Энх тайвныг хамгаалах тухай >> хуулийг баталсан билээ. Монголын ард түмний энхийг эрхэмлэгч хүсэл зоригийг ингэж хуульчлан бататгасан нь улс түмний энх тайвны төлөө, дайны эсрэг нийтлэг тэмцлийн эрх ашгийг илэрхийлсэн түгээмэл ач холбогдолтой чухал үйл явдал болсон юм. 

Хоёрдугаар дайнаас хойшхи бүхий л үеийн туршид дэлхий дахинд энхийг эрхэмлэгч үзэл баримтлал улам батжиж өнөөдөр тив бүхний хүн ардын сэтгэл зүрхийг эзэмдсэн интернационалч түгээмэл учир утгатай бөгөөд хойшлуулж болшгүй тэргүүн зэргийн зорилт боллоо. Дэлхий ертөнц цөмийн дайны аюулын өмнө шууд нүүр тулан, манай гаригийн амьд бүхнийг 60 дахин устгах хэмжээний аюулт зэвсгийн сан нэгэнт бий болчихоод байгаа одоо үед хүн нийгмийн аж төрөх нөхцөлийг ханган баталгаатай болгохын төлөө эрчимтэй тэмцэж дайн, энхийн асуудлыг шударгаар шийдвэрлэхэд нийт хүн төрөлхтний ёс суртахууны хэм хэмжээний хууль зүйн үндэслэлтэй түгээмэл хязгаарлал юу юунаас чухал болж байна. 

Бодит үнэнийг соргогоор мэдрэх чадвар бүхий улс төрийн шинэ сэтгэлгээний үлгэр дууриалыг ЗХУ болон социалист хамтын нөхөрлөлийн орнуудын бүтээлч санал санаачилга, тодорхой практик алхмууд яруу тод үзүүлж, Зөвлөлүүдийн хүчирхэг орон, социалист ах дүү орнууд тус тусын боловсруулан гаргасан энх тайвны тухай хуулиудыг бат сахиж олон улсын харилцаанд эрүүл саруул бодлого баримталсаар ирлээ. Гэвч өнөөгийн түвэгтэй хүнд нөхцөлд бүх нийтийг хамарсан түгээмэл хууль, цогцолбор программаар даян дэлхийд энх тайвныг бэхжүүлэх шаардлагатай байна. Зөвлөлт Холбоот Улсын дэвшүүлсэн олон улсын аюулгүй байдлын бүх талыг хамарсан систем бий болгох тухай программ, дэлхий ертөнцийг цөмийн зэвсэггүй, хүчирхийлэлгүй болгох тухай санал, санаачилга нь цөмийн дайны аюулыг хязгаарлахад болон сансарт цөмийн зэвсэг дэлгэрүүлэх гэсэн империалист хүчний харгис бодлогыг няцаахад үйлчилж, олон улсын энх тайвны өргөн давшилтыг зоригжуулж байна. 

Ази, Номхон далайн өргөн уудам нутгийг дэлхийн социализм, үндэсний эрх чөлөөний хөдөлгөөний эсрэг чиглэсэн, Европын дараа хоёрдугаарт орох пуужинт цөмийн зэвсгийн талбар болгохыг империализм санаархаж байгааг Азийн улс орнууд түүний дотор манай орон ноцтой, аюултай зүйл гэж буруушааж байна. << Азийн аюулгүй байдлыг бэхжүүлэх, тус бүс нутгийн улс орнуудын харилцан ойлгох, хамтран ажиллах явдлыг хөгжүүлэх үйлсэд бүхий л аргаар тус дөхөм үзүүлэх нь БНМАУ-ын гадаад бодлогын үйл ажиллагааны үндсэн чиглэл болж байна >> гаж МАХН-ын XIX их хурал заасан нь Азийн асуудлаархи манай байр суурийг тодорхойлж байна. 

Дэлхийн социализм, олон улсын коммунист, ажилчны болон үндэсний эрх чөлөөний хөдөлгөөнөөс бүрдсэн энх тайвны хүчний есөн нэмэгдэж байгаа потенциал империализмын түрэмгий бодлогыг сөрөн зогсож байна. Үүний хамт энх тайвны төлөө ардчилсан өргөн олон түмний хөдөлгөөн өдрөөс өдөрт хүч авч бэхэжсээр байна. Өнөөдөр дэлхийн 137 оронд дайны эсрэг, зэвсгээр хөөцөлдөхийн эсрэг, энх тайвны төлөө үндэсний хөдөлгөөн эрч хүчээ улам бүр авч идэвхжсээр байна. Яам их аюул өөрсдөд нь бодитой тулгарч байгааг хүмүүс гүнзгий ойлгож, сэтгэн бодогч хүн төрөлхтөн орчлон ертөнцөд цорын ганц газар дэлхий дээрээ үеэс үе дамжин цэцэглэж байгаа давтагдашгүй үнэг зүйл болох амьдралыг аврах шийдвэр төгс байгааг илтгэсэн үйл явдлаар манай гариг дүүрэн байна. Өнгөрсөн оны олон улсын энх тайвны жилд зориулсан өргөн хүрээтэй арга хэмжээнүүд, саяхан Москва хотноо амжилттай болж өнгөрсөн << Дэлхий ертөнцийг цөмийн зэвсэггүй болгох, хүн төрөлхтнийг эсэн мэнд байлгахын төлөө >> олон улсын чуулга уулзалт нь улс түмний энх тайвны төлөө тэмцэл маш өргөн цар хүрээтэй олон улсын нэгдмэл, бодит хүч болж байгааг нотлон харууллаа. 

Чуулга уулзалтад оролцогчдод хандаж ЗХУКН-ын Төв Хорооны ерөнхий нарийн бичгийн дарга М. С. Горбачев << Одоо дайн, энхийн хоорондын, хүн төрөлхтөн оршин байх, сөнөж мөхөхийн хоорондын зөрчил бүхнээс давамгайлж байгааг хүний бүхий л үйл ажиллагаанд, тэр тусмаа олон улсын бодлогод нэг ч минут мартаж болохгүй. Иймээс уг зөрчлийг энх тайвны тусын тулд цаг тухайд нь шийдвэрлэж байхыг эрмэлзэх хэрэгтэй >> гэж хэлжээ. 

Түүхийн өмнө дэвшигдсэн ээдрээтэй асуудлыг сөргөлдөөний замаар шийдвэрлэхийг оролдож ирсэн урьдын бух оролдлого юунд хүргэж байсныг хэн ч мартаагүй байна. АНУ болон түүний холбоотнууд цөмийн зэвсэг, түүнийг байнд хүргэх хэрэгслийг бүтээж зэвсэглэлээр хөөцөлдөх явдлыг шинэ шатанд гаргаж, олон улсын алив асуудлыг чулуун зэвсгийн үеэс уламжлан ирсэн хүчээр түрий барих хуучирч харгис шинж нь улам гаарсан аргаар шийдвэрлэхийг оролдож байгаагаас болж дэлхий дахины байдал ноцтой хурцадлаа. Империалистууд цэргийн талаар сөргөлдөх явдлыг даамжруулан, цэрэг стратегийн тэнцвэрийг эвдэж, << оддын дайны >> милитарист программаа хэрэгжүүлэхээр улайран хөөцөлдөж, шинэ глобализмын байр сууринаас төрийн терроризмын бодлого явуулж байгаа нь хун төрөлхтөн, түүний соёл иргэншил оршин тогтноход шууд заналхийлсэн хууль бус санаархал мөн. Дайны сурталчилгаа явуулах нь гэмт хэрэг гэдгийг олон улс орны энх тайвны хууль түүний дотор манай улсын << Энх тайвныг хамгаалах тухай >> хуульд тодорхой заасан юм. Империалистууд дайны сурталчилгааг зогсоо зайгүй явуулахын хамт дайнд илэрхий бэлтгэж, дэлхийн янз бүрийн газар нутагт үе үе хязгаарлагдмал дайн өдөөсөөр ирсэн нь дайны хэнээрхлийн харгис бурангуй шинж чанарыг харуулж байна. 

Хүн төрөлхтний эсэн мэнд байх асуудал онцгой нөхцөлд байгаа одоо үед хүчээр түрээ барих, дангаараа давуу болох гэсэн хандлага үеэ өнгөрөөсөн бурангуй зүйл юм. Улс төрийн шинэ сэтгэлгээг олон улсын бодлогод нэвтрүүлэх замыг бүх шугамаар эрэн сүвэгчилж олон улсын харилцан ойлголцох үйл явцыг эрчимжүүлэх бодит арга зүй болгохын төлөө цуцалтгүй тэмцэх хэрэгтэй байна. Ингэхийг цаг үе, түүхэн онцгой нөхцөл шаардаж байна. Бөмбөрцөг дэлхий маань өнөөдөр түүнийг түр эзэгнэн суугаа хүмүүсийн эрх мэдлийнх биш, харин өнгөрсөн олон үеийн өв уламжлал, маргаашийн хун төрөлхтний амьдран аж төрөх өлгий учраас цөмийн дайны, аюулд түүнийг хэлмэгдүүлэх ёс суртахуун, хууль зүйн ямар ч эрх одоогийн хэнд ч байх ёсгүй юм. 

