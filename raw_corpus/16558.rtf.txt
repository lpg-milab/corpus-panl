№281 (16558)            
1986 оны арван нэгдүгээр сарын 23.
ТӨЛӨӨЛӨГЧ

<< Намын удирдах байгууллагаас гаргасан үндсэн шугам, шийдвэрийг бие даан хариуцаж ажил хэрэгчээр биелүүлэх, бүтээлч идэвх санаачилга гаргах бололцоог намын байгууллагуудад олгох нь чухал. Энэ нь дээрээс давхар давхар заавар, удирдамж өгөх, хэрэгцээгүй олон мэдээ сэлт шаардах зэргээр бичиг цаасаар хөөцөлдөх, шил шилээ дарсан төлөөлөгч явуулах хүнд суртлын аргыг өөрчлөх хэрэгтэй гэсэн үг >> гэж МАХН-ын XIX их хурал зааж тэмдэглэсэн юм. Намаас хүлээлгэсэн өндөр итгэл, үүрэг даалгаврыг хэрэгжүүлэхдээ манай боловсон хүчин бие дааж шийдвэрлэх, бүтээлч идэвх санаачилга гаргахын оронд мэдээжийн зүйл дээр ч заавар, удирдамж өгөхийг хүлээж идэвхгүй байр суурь баримтлан эцсийн эцэст өөрийн ажлыг бусдаар, тухайлбал удирдах дээд байгууллагын төлөөлөгчөөр хийлгэхэд хүрдэг туйлын хуучирсан зохисгүй арга барил аймаг, орон нутагт нийтлэг зуршил болсонтой эрс шийдэмгий тэмцэж, өөрчлөхөд намын их хурлаас өгсөн дээрх заалт онцгой ач холбогдолтой юм. Намын их хурлаас хойш өнгөрсөн хугацаанд төлөөлөгч томилох арга хэлбэрийг өөрчлөхөд ахиц гарч, улсын төлөвлөгөөг оны эхнээс жигд биелүүлэх зорилгоор гүйцэтгэлийг 7, 10 хоног, сар бур хэлэлцэн дүгнэлт хийж, ажлаар хоцорч доголдож яваа сум, байгууллагын ажилд биечлэн туслах группийг төрөл бүрийн мэргэжлийн боловсон хүчин, тэргүүний сайчууд, асуудлыг газар дээр нь шийдвэрлэх эрх мэдэл бүхий удирдах хүмүүсийн бүрэлдэхүүнтэй явуулж шалган туслуулах хэлбэрийг аймаг, хотуудын намын байгууллагууд үр дүнтэй хэвшүүлж эхэлж байна. 

Төв, Хөвсгөл, Завхан, Баян-Өлгий, Өвөрхангай зэрэг нэлээд аймагт сум, байгууллагын бие даасан ажиллагааг хангахын тулд төлөөлөгчийн тоог цөөрүүлж бичиг цаасаар хөөцөлдөх аргыг зоригтой өөрчилж байна. Гэвч төлөөлөгч томилох асуудлыг өрөөсгөл ухаарч ерөөсөө төлөөлөгч хэрэггүй мэтээр хэт үгүйсгэх, эсвэл төлөөлөгч томилохгүйгээр яагаад ч ажил бүтэхгүй юм шиг явцуурах хандлага гаргасаар байна. Үүнээс болж зарим аймаг төлөөлөгчийг цөөрүүлэх нэрийдлээр цаг үеийн чухал ажлын явдад дээрээс тавих хяналт шалгалтыг орхигдуулснаас орон нутагт ажил цалгардаж, хугацаа алдах, зардал нэмэгдэх, чирэгдэл учрахад хүргэсэн баримт нэг биш гарсан нь хэлбэрдэх хандлагын илрэл мөн. 

Үнэхээр цаг үеэ олсон ажил хэрэгч шуурхай төлөөлөгчийг тодорхой үүрэг даалгавартайгаар үйлдвэрлэлийн нэгжид томилон ажиллуулах нь тухайн хамт олны ажлын зохион байгуулалтыг сайжруулж, явцыг хурдасган, эцсийн өндөр үр дүнд хүрэхэд түлхэц өгч хувь нэмэр оруулдаг. Ялангуяа шинээр томилогдсон сум, байгууллагын удирдах ажилтныг сургаж, дадлагажуулахад төв, орон нутгийн удирдах байгууллагын төлөөлөгчийн аргачилсан зөвлөлгөө, практик туслалцаа ихээхэн ач холбогдолтой. 

Төлөөлөгчийг хэт үгүйсгэх, эсвэл учир утгагүй олшруулах нь ажлын арга барилын доголдол бөгөөд хамгийн гол нь төлөөлөгч ажилласны үр дүнд уул газрын ажилд ахиц өөрчлөлт гарч, дутагдал доголдол арилж, тавигдаж байгаа зорилтод хүмүүсийн хүч төвлөрч тодорхой амжилт гарсан байх. ёстой. Намын их хурлаас хойшхи таван сарын хугацаанд Булган аймгийн намын хорооны товчоо, АДХ-ын гүйцэтгэх захиргааны ажилтнууд нийт сумдад 200 шахам хоног томилолтоор ажилласан боловч аймгийн эдийн засгийн гол салбар хөдөө аж ахуйн ажилд олигтой ахиц гарсангүй. Том мал, төлийн хорогдол өмнөх оны мөн үеийнхээс 13, 7 - 7, 9 хувь нэмэгдэж, бараг бүх төрлийн ноос, төмс, хүнсний ногоо, даршны төлөвлөгөө тасарчээ. 

Сүхбаатар аймгийн намын хороо, АДХ-ын гүйцэтгэх захиргаа сүүлийн жилүүдэд ажил нь суларсан Дариганга суманд томилолтоор төлөөлөгч ажиллуулах тоог жилээс жилд нэмж зөвхөн энэ оны арван сард аймгийн намын хорооноос 33 удаа төлөөлөгч явуулж зуу гаруй хоног ажиллуулжээ. Гэвч сумын ажил сайжраагүй нь хуучирсан аргын явуургүйг дахин нотолж өгчээ. 

Нэг талаас орон нутагт томилолтоор ажиллах төлөөлөгчДийн хариуцлага, ажлын үр дүнг дээшлүүлэх талаар намын хороод хангалтгүй анхаарч зөвхөн төлөөлөгч томилсноор сэтгэл ханадаг хуучин арга барилаа хэвээр үргэлжлүүлж, нөгөө талаас аймгийн төлөөлөгчид сумын нам, захиргааны байгууллага, мэргэжилтэн, боловсон хүчний ажилд олигтой тус хүргэлгүй өдөр хоног өнгөрөөж байгаа хүнд суртлын аргыг даруй өөрчлөх ёстой. 

Томилолтынхоо удирдамжийн дагуу бүрэн шалгаж зааварлаж чадах мэдлэгтэй, бэлтгэлтэй, арга туршлагатай хүнийг төлөөлөгчөөр илгээх ёстой байтал ажлын шаардлагыг харгалзахгүйгээр унаа машины боломжтойг нь голлон мэргэжил, мэдлэг, дадлага багатай хүнийг томилох, зарим үед томилолт авсан хун удирдлагадаа байгаа өөр нэг хүнийг орондоо явуулж төлөөлөгчийн << төлөөлөгч >> томилж томилолтын нэр хүнд, үр дүнг бууруулдаг ноцтой дутагдлыг шийдвэртэй арилгах хэрэгтэй байна. 

Төвөөс очсон зарим төлөөлөгч сум, нэгдлийн малын эмч, агрономич, зоотехникч зэрэг шууд үйлдвэрлэл хариуцах мэргэжилтнүүдтэй биш харин нам, захиргааны хоёр даргатай ууЛзаж аль нэгийг нь заавал дагуулж явах, томилолтын хугацаа дууссаны дараа орон нутгийнхан ямар ч чухал ажилтай байлаа гэсэн түүнийг үл харгалзан төв, хөдөөгийн бүх удирдах хүмүүсийг цуглуулж урт удаан хурал зөвлөлгөөн хийлгэн үүрэг даалгавар өгөөд түүнийгээ шалгалгүй орхиод оддог байна. 

Томилолтоор яваа хун бүр очсон газраа бүтээлч ажил хийхийн оронд илтгэх хуудас, хүснэгт, судалгаа шаардаж бичиг цаасаар хөөцөлддөг байна. Зарим аймаг, сумдад дээд байгууллагын төлөөлөгчийг тусгайлан бэлтгэсэн газраар зориуд дагуулан явуулж бүх зүйл сайн сайхан байгаа мэт ташаа ойлголт төрүүлэн, өөрийгөө болоод улсыг хуурч мэхэлдэг арчаагүй арга хэрэглэсээр байна. Үүнтэй. зарчимч тэмцэл хийхийн оронд төвийн төлөөлөгч нь орон нутгийн нөхцөл хөтлөгдөн явснаас тухайн газрын ажилд бодитой дүгнэлт өгч, чадахгүй хий хоосон магтан сайшаах, худал дүгнэлт хийхэд ч хүрдэг удаа байна. 

Намын их хурал, аймаг, хотын намын бага хурлууд дээр олон шатны төлөөлөгчийн ажлын үр дүн муу байгааг баримтаар шүүмжилсний мөрөөр намын бүх шатны байгууллага үйл ажиллагаандаа дүгнэлт хийж, шинэчлэлт өөрчлөлт гаргах, үүний тулд маш тодорхой удирдамж даалгавартайгаар зайлшгүй шаардлагатай цэгт төлөөлөгч томилон ажиллуулж ажлыг нь бичсэн тайлан, илтгэх хуудсаар биш харин үйлдвэрлэлд гарсан өөрчлөлт, бодит үр дүнгээр дүгнэж төлөөлөгч бүртэй бодит ажлын үзүүлэлтээр хариуцлага тооцдог байх ёстой. Орон нутагт томилолтоор ажиллаж байгаа олонхи төлөөлөгч аж ахуйд ажлыг зэрэгцэн хөөцөлдөж, төлөвлөгөөний биелэлтийн ДУтууг гүйцээхийг хавтгайруулан шаардах төдийгөөр хязгаарлаад хүмүүстэй уулзаж санал бодлыг нь сонсох, улс, аймаг, сумын ажлын явц байдлыг олон түмэнд танилцуулах, намын бодлогыг хөдөлмөрчдөд ухуулан ойлгуулах, хамт олныг зохион байгуулан идэвхжүүлэх гол үүрэг зорилгоо хоёрдугаарт тавьж хангалтгүй биелүүлдэг явдлыг өөрчлөхөөс гадна төлөөлөгч томилолтоор ажиллахдаа ажил хариуцсан тодорхой боловсон хүчний үйл ажиллагаанд гүйцэтгэлийн хяналт шалгалт хийж байх ёстой. 

МАХН-ын XIX их хурлын заалт ёсоор намын анхан шатны байгууллагуудын бие даасан бүтээлч идэвх санаачилгыг хөгжүүлэхийн тулд манай ажилд саад болж байгаа нийтлэг дутагдлуудыг шийдвэртэй арилгаж, намын бүх шатны байгууллага ажилдаа дүн шинжилгээ хийж, удирдлагын арга барилаа шинэчлэн өөрчлөх үлгэр жишээг өөрсдөөсөө эхэлж юуны урьд томилолтоор төлөөлөгч ажиллуулах уламжлалт арга хэлбэрт оршиж буй хуучирсан явуургүй бүхнийг халан өөрчилж төлөөлөгчийг ажлыг тооноос чанарт шилжүүлж, түүний үр дүнг дээшлүүлж, ач холбогдлыг өргөж, уйл ажиллагааг нь боловсронгуй болгох шаардлагатай байна. 

