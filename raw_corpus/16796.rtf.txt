№206 (16796}   
1987 оны наймдугаар сарын 28
Төсвийн өмнө хүлээх үүрэг	

<< Төсвийн байгууллагын удирдах ажилтан нараас эхлээд бригад зэвсгийн удирдах ажилтан хүртэл удирдлагын бух шатанд үйлдвэрлэлийг аж ахуйн тооцоотой эрхлэн хөтлөх шинэ аргад суралцах хэрэгтэй болж байна >> гэж нөхөр Ж. Батмөнх Намын Төв Хорооны III ( 1987 оны ) бүгд хурал дээр хэлсэн билээ. 

Үйлдвэр, аж ахуйн газруудын удирдлагууд үйлдвэрлэлийг аж ахуйн тооцоотой эрхэлж ашигтай ажиллаж, зардлаа нөхөх төдийгүй улс, орон нутгийн төсөвт тодорхой хэмжээний орлого оруулах, үйлдвэрлэл, хамт олныхоо хэрэгцээг хангах хөрөнгийн эх үүсвэрийг бүрдүүлэхэд шинэ аргад хэр зэрэг суралцаж байгааг төсвийн өмнө хүлээсэн үүргээ яаж биелүүлснээр нь шууд тодорхойлон үнэлж болно. 

Улсын нэгдсэн төсвийн 1987 оны эхний хагас жилд орлогын төлөвлөгөөг Түлш, эрчим хүчний үйлдвэрийн Яам ( сайд нь С. Батхуяг ) , Геологи, уул уурхайн үйлдвэрийн Яам ( сайд нь У. Мавлет ) , Материал, техникийн хангамжийн улсын хорооны ( дарга нь Д. Готов ) системийн байгууллагууд тогтмол жигд биелүүлжээ. Төсвийн өмнө хүлээх үүргээ ийнхүү биелүүлж, орлогын болон ашгийн төлөвлөгөөг үйлдвэр, аж ахуйн байгууллага бүр ханган биелүүлсэн бол манай амжилт хавьгүй их байхсан билээ. 

Гэтэл Улаанбаатарын барилгын төмөр хийцийн үйлдвэр ( дарга нь Ц. Цэрэндагва ) , гутлын бөөний худалдааны газар ( дарга нь Б. Цээгээ ) , нефть хангамжийн удирдах газар ( дарга нь Ж. Маньбазар ) , зам, барилга ашиглалтын трест ( дарга нь Д. Баасанхүү ) , зарим сангийн болон тэжээлийн аж ахуй 3 5 сар дараалан төсвийн орлогын төлөвлөгөөг биелүүлсэнгүй.

Орон нутгийн ардын хурлын байгууллагууд ч төсвийн орлогын төлөвлөгөөг жигд биелүүлэх талаар Намын Төв Хорооны бүгд хурлын шийдвэрийг хэрэгжүүлж чадахгүй байгаагаас Өвөрхангай ( АДХ-ын гүйцэтгэх захиргааны дарга нь Б. Насанжаргал ) , Дундговь ( АДХ-ын гүйцэтгэх захиргааны дарга нь Б. Дамдинсүрэн ) , Хөвсгөл ( АДХ-ын гүйцэтгэх захиргааны дарга нь У. Заяат ) , Сэлэнгэ ( АДХ-ын гүйцэтгэх захиргааны дарга нь Г. Төмөрбаатар ) зэрэг аймаг оны эхний хагас жилийн хоёр сард нь орлогын төлөвлөгөөг 48 хүртэл хувиар тасаллаа. Мөн хугацаанд төсвийн орлогын төлөвлөгөөг нийт сум, хорооны дөрөвний нэг нь тасалсны дотор өвөрхангай, Говь-Алтай аймгийн нийт сум, хорооны 50 - 62 хувь нь орж байна. 

Үйлдвэрлэлийн хуч чадлыг дутуу ашиглах, үргүй зардал гарган өртөг зардлыг өндөржүүлэх зэргээр үйлдвэр, аж ахуйн газрын санхүү, төлбөрийн чадварыг доройтуулж, аж ахуйн тооцоогүй ажиллаж ирсний уршгаар ийм дутагдал үргэлжилсээр байна. 

Ашгийн төлөвлөгөөг таслах нь эцсийн дүнд зөвхөн төсвийн орлогын төлөвлөгөөний биелэлтэд муугаар нөлөөлөөд зогсохгүй үйлдвэрлэлийг хөгжүүлэх, ахуй, соёлын нөхцөлийг сайжруулах боломжийг хомсдуулж, давхар хор хохирлыг хөдөлмөрийн хамт олонд учруулж байгаа хэрэг юм. 

Өнгөрсөн онд улсын хэмжээгээр зуу гаруй үйлдвэр, аж ахуйн газар ашгийн төлөвлөгөөг олон сая төгрөгөөр тасалдуулснаар барахгүй үйлдвэр, аж ахуйн нэлээд байгууллага алдагдалтай ажиллан улсын төвлөрсөн фондод хувь нэмэр оруулаагүйгээр зогсохгүй үйлдвэрлэлээ өргөтгөх, хамт олны нийгмийн хэрэгцээг хангах хөрөнгийн эх үүсвэрийг ч бий болгож чадаагүй байна. Улаанбаатар хотын керамик эдлэхүүний комбинат ( дарга нь Р. Бямбажав ) , авто тээврийн барилга угсралт засварын трест ( дарга нь Д. Бадрах ) , мебель, карюны комбинат ( дарга нь Д. Дамдинсүрэн ) , Улиастайн мах боловсруулах үйлдвэр ( дарга нь Л. Дашзэвэг ) , Өвөрхангайн ханын материалын үйлдвэр ( дарга нь Л. Нямдорж ) , Эрээний тэрэгний үйлдвэр ( дарга нь Т. Балдандорж ) зэрэг байгууллага сүүлийн жилүүдэд байнга алдагдалтай ажиллаж байна. Төсвийн өмнөө хүлээсэн үүргээ биелүүлээгүй ийм газар, тэдгээрийн удирдлагатай хариуцлага тооцоолж, тодорхой арга хэмжээ авахын оронд гаргасан алдагдал, дутаасан хөрөнгө нь санхүү, банкны байгууллагууд төсөв, зээлийн хөрөнгөөр нөхөж өгсөн байна. 

Төлөвлөгөөт бус алдагдлыг улсаас нөхүүлэхээр хөөцөлдөхөөс биш үр ашгийг дээшлүүлэх арга замыг эрдэггүй, улсаар тэтгүүлэх, үнэн хэрэгтээ хөдөлмөрийн бус орлогоор амьдрахыг урьдал болгогчид олширсоор байна.

Төлөвлөгөөт бус алдагдлыг улсаас нөхөж олгодгийг таслан зогсоож, түүнийг зөвхөн дотоод нөөц бололцоогоо дайчлан хөрөнгийн эх үүсвэр бий болгоод өөрөө нөхөж байх талаар Намын Төв Хорооны III ( 1987 оны ) бүгд хурлаас гаргасан зарчмын чиглэл, шийдвэрийг санхүү, банкны байгууллагууд, ялангуяа Сангийн Яам ( сайд нь Д. Моломжамц ) , Улсын банкны ерөнхий хороо ( дарга нь Г. Худэрчулуун ) хэдий болтол хэрэгжүүлэхгүй удаашруулах юм бэ? 

Алдагдалтай үйлдвэр, аж ахуйн газруудын үйл ажиллагаанд эдийн засгийн шинжилгээ хийж, үр ашгийг дээшлүүлэн, алдагдлыг тууштай бууруулах арга хэмжээ авахгүй бол энэ таван жилд үйлдвэр, аж ахуйн газруудыг ашигтай ажиллуулан аж ахуйн тооцоонд оруулах зорилт Төвдөө ч, орон нутгийн эдийн засгийн байгууллагуудад ч хэрэгжихгүй өнгөрөхөд хүрч болзошгүй байна. 

Төсвийн өмнө хүлээсэн үүргийн биелэлтэд тавих зарчимч шаардлага хангалтгүй, түүнд үйлчилж байгаа механизм нөлөө багатай байна. Улс ардын аж ахуйн салбар, улс, орон нутгийн төсвийн харилцааг улам боловсронгуй болгох, удаан хугацаанд тогтвортой мөрдөх эдийн засгийн нормативын үндсэн дээр зохицуулах арга хэмжээ цаг алдалгүй авах хэрэгтэй байна. Нормативуудыг тогтоож мөрдүүлэхдээ үйлдвэр, аж ахуйн газрын үйл ажиллагааны зөвхөн өнөөгийн байдлаар хязгаарлахгүйгээр нийгмийн фондод нэмэр хандив оруулах үүрэгтэйн хувьд тэдгээрт адил тэгш, өндөр шаардлага тавих нийгмийн шударга зарчмыг баримтлах ёстой. 

Мөнгөн хөрөнгийн төвлөрсөн фонд улсын нэгдсэн төсвийн бэхжүүлэх, улс ардын аж ахуйн санхүүгийн төлөвлөгөөний системд түүний ролийг дээшлүүлэх, төсвийн өмнө хүлээсэн үүргийг бүх түвшинд чанд биелүүлэх, төсвийн хөрөнгийг үр өгөөжтэй, арвилан хэмнэлттэй зарцуулах нь үйлдвэр, аж ахуйн газруудын ажиллагааны ерийн хэм хэмжээ байх ёстой. 

Салбарын болон нутаг дэвсгэрийн уялдаа холбоог сайжруулах, аймаг, хотын шууд харьяа, эсвэл давхар захирагддаг үйлдвэр, аж ахуйн байгууллагууд тухайн орон нутгийн төсвийн харилцааг боловсронгуй болгон орон нутгийг төсвийн хувьд орлогоороо зарлагаа нөхөн, төсвийн балансжилтыг хангах, өөрийгөө санхүүжүүлэх зарчмыг нэвтрүүлэх нөхцөлийг бүрдүүлэх тухайд нам, засгийн шийдвэр заалтыг хэрэгжүүлэх цаг болжээ. 

Улс, орон нутгийг төсвийн өмнө хүлээсэн үүргээ бүрэн биелүүлээгүй байх нь үйлдвэр, аж ахуйн байгууллагын үйл ажиллагааны ер бусын доголдол учраас энэ талаар бодит өөрчлөлт гаргаж ярианаас ажилд, захиргааны аргаас эдийн засгийн аргад даруй шилжих хэрэгтэй байна. 

