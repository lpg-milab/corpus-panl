№19(16609]
1987 оны нэгдүгзэр сарын 22,
Тайлан сонгуулийн бэлтгэл

МАХН-ын Төв Хороо саяхан намын анхан шатны байгууллагын тайлан сонгуулийг энэ оны хоёр, гуравдугаар сард хийхээр товлон тогтоол гаргаж, энэ сонгууль нь << МАХН-ын XIX их хурлын шийдвэрийн дагуу намын анхан шатны байгууллага бүр дайчин чадвараа дээшлүүлэх үйл ажиллагаагаа идэвхжүүлэх, улс төрийн удирдагчийн үүргээ хэрхэн биелүүлж байгаад дүгнэлт өгөх, коммунистууд сонгуультан нарт намын хамт олноос итгэж хүлээлгэсэн даалгаврын биелэлтийг шалгах улс төрийн чухал кампани мөн >> гэж заалаа. 

Намын анхан шатны гурван мянга гаруй байгууллага, ерээд мянган коммунист намын амьдралын энэ чухал үйл явдлыг дайчин чадварын шалгалт гэж үзээд тайлан сонгуульд бэлтгэх ажилд нийтээр шамдан ороод байна. 

Намын ажлын арга барилыг шинэчлэн өөрчилж сайжруулах, дайчин чадвараа дээшлүүлэхэд намын үүрийн товчоо, коммунистууд юу хийж, ямар ахиц гаргаснаа нарийвчлан дүгнэх, үйлдвэрлэлийн үр ашиг, чанарыг дээшлүүлэх, хамгийн бага зардлаар эцсийн өндөр үр дүнд хүрэх, шинжлэх ухааны ололтыг үйлдвэрлэлд өргөн нэвтрүүлэх замаар улс орны эдийн засгийг эрчимтэй хөгжүүлэхэд хөдөлмөрийн хамт олон, коммунистууд ямар тодорхой хувь нэмэр оруулсныг зарчимчаар авч үзэж их хурлын дараагаар өрнөсөн ажлын эрчийг улам нэмж, бүх ард түмний социалист уралдааны үүрэгт тусгах, түүнээ хэрэгжүүлэх арга замыг тодорхойлж 1987 оны төлөвлөгөө биелүүлэх найдвартай үндэс суурийг тавих нь тайлангийн өмнө болон дараа зохиох ажлын гол агуулга болох ёстой. 

Тайлан сонгуулийг угтаж аж ахуй, соёлын байгууллагад оны эхний улирлын төлөвлөгөөг бүрэн биелүүлж тодорхой асуудал. цаг үеийн зорилтыг шийдвэрлэх өндөр бүтээлийн зохицтой ажил, богино хугацаат уралдаан өрнүүлж, урьдаж биелүүлэн түрүүлж рапортлах, хамт олноор болон тодорхой үнээр нэмэлт үүрэг авахуулан дүгнэх, уриалга гаргуулах зэрэг ажлыг уламжлал ёсоороо зохион байгуулах нь зүйн хэрэг бөгөөд ялангуяа өнөө үеийн хамгийн тулгамдсан зарим мал сүргийг онд мэнд оруулах, төлийн болон хаврын тариалангийн бэлтгэлийг эртнээс бүрэн хангах улмаар төл бүрэн бойжуулахад коммунист хөдөлмөрчдийн хүчийг дайчлан төллүүлэхэд орон нутгийн намын байгууллага хариуцлагатай хандаж, анхаарлынхаа төвд байлгавал зохино. 

Түшиглэсэн үйлдвэр, аж ахуйн, соёл үйлчилгээний байгууллагынхаа 1987 онд шийдвэрлэх үндсэн гол зорилтыг ханган хэрэгжүүлэх тооцоо судалгаа гаргаж бага зардлаар өндөр үр ашигтай ажиллах арга замыг коммунистууд. хөдөлмөрийн хамт олны гишүүдтэй зөвлөн ярилцаж, тайлан сонгуулийн хурлаас гаргах шийдвэрт хамт олны бүтээлч санаа бодлыг тусгах нь хуралд бэлтгэх ажлын салшгүй бүрэлдэхүүн байх ёстой. 

Намын анхан шатны байгууллагын идэвхтэй ажиллагаа, дайчин чадварыг дээшлүүлж, ажлын арга барилыг шинэчлэн өөрчлөх уйл явцыг тайлан сонгуулийн кампани улам эрчимжүүлж, шинэ түлхэц өгөх нь дамжиггүй юм. Намын анхан шатны байгууллагууд хамт олны улс төрийн удирдагчийн үүргээ хэр зэрэг биелүүлж байгааг тайлан сонгуулийн хурлаар тал бүрээс нь цэгнэн ярилцаж, намын ажлын арга барилыг шинэчлэн өөрчлөх зорилтыг коммунистуудын хамтын оюун ухамсраар нягтлан боловсруулж цаашид хийх ажлаа ул суурьтай тодорхойлох болно. 

Тайлангийн хурлын ажил хэрэгч байдал, агуулга, үзэл санааг тодорхойлох гол баримт бичиг нь тайлан илтгэл юм. Тайлан илтгэлийг хамтын оюун ухаанаар боловсруулахын оронд зөвхөн хороо, бүрийн нарийн бичгийн дарга ганцаараа. өөрийн мэдлэгийн хэр хэмжээнд бэлтгээд товчооны гишүүдийн болон хамт олны санал сэтгэгдлийг төдий л авахгүйгээр шууд тавьж хэлэлцүүлдэг зуршил тогтсон газар ч цөөнгүй байна. Гол төлөв тайлагнан тоочсон, нуршуу, зарчимч шүүмжлэл, ажил хэрэгч саналаар дутмаг, хүмүүсийг дайчлан зоригжуулах хүч чадалгүй илтгэл тавьдгаас тайлангийн хурлын үр нөлөө буурдаг байна. Тайлан сонгуулиар намын үүрийн товчооны гишүүдийн ажил үүргийн биелэлт, коммунистуудын манлайллыг нарийвчлан дүгнэхийн хамт коммунистуудыг тайлан сонгуулийн хуралд сайтар бэлтгэж идэвхтэй оролцуулах нөхцөлийг бүрдүүлэх ёстой. Намын үүрийн товчоо нийт гишүүн ялангуяа шинэ, орлогч гишүүнтэй биечлэн уулзаж хуралд бэлтгүүлэх эрхэлсэн ажил дээр нь дүгнэлт хийлгэж ахиц гаргуулах талаар ажил зохиох нь зүйтэй. 

Намын амьдралын ленинч хэм хэмжээг тууштай мөрдөх, ажлын арга барилыг зоригтой шинэчлэн өөрчлөх, бүх шатанд сахилга, дэг журмыг чанд бэхжүүлэх, боловсон хүчин, иргэн бүрийн санаачилга, үүргээ ухамсарлан биелүүлэх хариуцлагыг өндөржүүлэх асуудлыг зарчимч, шүүмжлэлтэй, ажил хэрэгчээр хэлэлцэх ёстой. Ингэхийн тулд хурлаас өмнө коммунистуудтай ганцаарчилсан ярилцлага хийж, удирдах болон мэргэжлийн боловсон хүчний санал бодлыг өргөнөөр сонсох, тэрчлэн намын хамт олноор << коммунистын нэр хүнд намын нэр хүнд >> сэдвээр ярилцлага хийж ч болох юм. Өмнөх тайлангийн болон тайлан сонгуулийн үед коммунистуудын гаргасан санал шүүмжлэлийг хэрэгжүүлэх талаар намын үүрийн товчооноос зохиосон ажлаа сайн дүгнэж хуралд мэдээлэхийн хамт хурлаас гаргах шийдвэрээ хэрэгжүүлэх ажлыг тэр дор нь зохион байгуулж шуурхай ажиллавал зохино. 

Аймаг, хот, районы намын хорооноос тайлан сонгуулийн бэлтгэлийг бүрэн хангахад нь анхан шатны байгууллагуудад бодитой туслалцаа үзүүлэх ёстой. Намын ажлын туршлагатай, өсөх ирээдүйтэй, шинийг сэтгэж хэрэгжүүлж чадах тэргүүний коммунистууд, шилдэг ажилчин, малчдыг товчооны бүрэлдэхүүнд оруулах, тэдгээр хүмүүсийг намын болон хөдөлмөрийн хамт олноор нь урьдчилан хэлэлцүүлж ил тод байдлыг хангах, шинээр сонгогдсон нарийн бичгийн дарга нарыг сургаж, дадлагажуулахад ажил хэрэгч анхаарал тавих ёстой. 

Тайлан сонгуулийн бэлтгэлийг сайтар хангаж, эрүүл саруул, ажил хэрэгч шүүмжлэл, өөрийн шүүмжлэл өрнөх, оновчтой тодорхой шийдвэр гаргах, коммунистууд, хамт олны улс төр, хөдөлмөрийн идэвхийг өрнүүлэх таатай нөхцөлийг бүрдүүлж, тэгснээрээ МАХН-ын XIX их хурлын шийдвэрийг хэрэгжүүлэх, Октябрийн социалист хувьсгалын 70 жилийн ой угтан нийт ажил үйлсийг эрчимжүүлэхэд чухал хувь нэмэр, түлхэц болох ёстой. 

