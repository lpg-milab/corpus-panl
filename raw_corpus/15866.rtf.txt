№217 (15866)         
1984 ОНЫ ЕСДҮГЭЭР САРЫН 9.
ХӨДӨӨНИЙ БАРИЛГА

Манай алдарт барилгачдын гараар олон сайхан барилга байшин сүндэрлэн босч, хөдөө нутаг маань улам улам өргөжин жавхаажсаар байна. 

Хөдөөний барилга байгууламж барих ажлыг улсын барилгын байгууллагаас гадна хөдөө аж ахуйн нэгдэл, сангийн аж ахуй, тэжээлийн аж ахуй, нэгдэл дундын үйлдвэр, хоршоолол аж ахуйн аргаар гүйцэтгэдэг. Эдгээрт гурван зуу гаруй барилгын байнгын бригад, зургаан мянгаад барилгачин ажиллаж, жилд дунджаар сая гаруй сая төгрөгийн барилга угсралтын ажил гүйцэтгэж, олон арван барилга ашиглалтад оруулж байна. Хэдий тийм боловч хөдөө аж ахуйн улс, хоршооллын байгууллагын аж ахуйн аргаар барьж байгаа барилга угсралтын болон ашиглалтад оруулан барилгын төлөвлөгөө байнга тасалдаж ирснийг онцолж анхаарах ёстой. Түүнчлэн манай гол гүйцэтгэгч байгууллага. Барилга, Барилгын материалын үйлдвэрийн нам, Барилгын цэргийн ерөнхий газар хөдөө аж ахуйн зориулалттай барилгын төлөвлөгөөг шил дараалан тасалдуулж байгаадаа дүгнэлт хийж, энэ ажилд тодорхой ахиц өөрчлөлт гаргаж шаардлага зүй ёсоор тавигдаж байна. Хэнтий, Өмнөговь, Архангай, Дорнод аймгийн хөдөө аж ахуйн нэлээд нэгдэл төлөвлөгөөт барилгыг сүүлийн гурван жил дараалан тасалдуулж байхад эдгээр аймгийн намын хороо, АДХ-ын гүйцэтгэх захиргаа үр дүнтэй арга хэлжээ авч туслахгүй өдий хүрчээ. Жигд намын Төв Хорооны ээлжит бус VIII бүгд хурал дээр МАХН-ын Төв Хорооны ерөнхий нарийн бичгийн дарга, БНМАУ-ын Сайд нарын Зөвлөлийн дарга нөхөр Ж. Батмөнхийн хэлсэн << , . . яам, тусгай газар, аймаг, хотын нам, улсын байгууллагууд, үйлдвэр, аж ахуйн газрын удирдлага, хөдөлмөрийн хамт олон, үйлдвэрийн хэсэг, ажлын байр нэг бүрт бий болсон байдалд үнэн зөв бодитой дүгнэлт хийж, дутуу биелүүлсэн зүйлийг нөхөн гүйцээх, хөдөлмөрийн бүтээмжийг дээшлүүлэх, улс ардын аж ахуйн эцсийн өндөр үр дүнд хүрэхийн тулд шинэ нөөцийг илрүүлэн ашиглавал зохино >> гэсэн заалтыг хөдөөний барилгын явцыг түргэтгэх үйл ажиллагаандаа шууд тусгаж хэрэгжүүлэх ш чухал байна

Хөдөөний барилгын энэ оны төлөвлөгөөг биелүүлэхэд юуны өмнө Зөвлөлт Холбоог Улс, ах дүү социалист бусад орны техник туслалцаатайгаар барьж байгаа болон ашиглалтад оруулах барилга байгууламжид хөрөнгө хүч, материал, хоног төхөөрөмжийн нөөцийг дээд зэргээр төвлөрүүлж, дуусаагүй үйлдвэрлэлийн хэмжээг багасгах нь юу юунаас чухал байна. Ялангуяа төлөвлөгөөний тасалдлын нэлээд хувийг эзэлж байгаа аж ахуйн аргаар барих барилгын инженерийн бэлтгэлийг урьдаас сайтар хангах явдлыг хэвшил болгохын хамт барилга барих ажлыг мал аж ахуй, тариалан, сүү тосны зэрэг хөдөө аж ахуйн цаг үеийн кампанит ажилд саад болохгүйгээр бие даалгаж зохион байгуулж, жилийн аль ч улиралд тасралтгүй хийх нь зүйтэй байна. 

Энэ жил барилгын нийт байгууллага, захиалагч, хангамжийн байгууллагын анхаарлаа онцгойлон чиглүүлэх нэг гол ажил бол хөдөөд бараг механикжуулагчдын орон сууцыг төлөвлөгөөт хугацаанд нь чанар сайтай барьж байгуулах явдал мөн. Энэ ажлын явцад орон нутгийн нам, захиргааны байгууллагаас тавих хяналтыг байнгын үр нөлөөтэй болгож, ажил түргэтгэх зохион байгуулалтын арга хэмжээг хүйтний улирлаас өмнө шуурхайлан авбал зохино. 

Хөдөө, орон нутгийн газар зүй, цаг агаарын онцлог, энэ салбарын технологийн шаардлагад нийцүүлж боловсруулсан зураг төсөл нь хөдөөний барилгыг бага зардлаар, түргэн хугацаанд чанар сайтай барьж, цаашид урт хугацаанд ашиглахад шийдвэрлэх үүрэгтэй. Тэгтэл зарим захиалагч, гүйцэтгэгч байгууллагын ажлын уялдаа холбоо хангалтгүйгээс төлөвлөгөөт барилгын байршил сонгож, барих, техникийн нөхцөл бүрдүүлэх, зургийн даалгавар боловсруулах хариуцлагатай ажилд гоомой хандаж, үүний уршгаар чанаргүй буюу инженерийн тоног төхөөрөмжийн холболтыг дутуу шийдсэн зураг төсөв гаргаж, түүнийг хянах, батлуулах болон уг барилгыг барих явцад ч саад учруулдаг. Ийм байдлыг цаашид гаргаж болохгүй. 

Барилгын явц, чанарт нөлөөлөх нэг том зүйл нь түүнд шаардагдах материал, тоног төхөөрөмжийн захиалах, хангамжийн байдал юм. Ялангуяа хөдөө аж ахуйн улс, хоршооллын байгууллагын аж ахуйн аргаар, өөрийн хөрөнгөөр барьж байгаа барилгад шаардагдах материалыг улсын нэгдсэн хуваарьд тусгаж, хангуулах ажил одоогийн шаардлагын хэмжээнд хүрээгүй байна. Барилгын зарим материалын хүрэлцээ хангалтгүй үед түүний чанарыг алдагдуулахгүйгээр өөр материалаар солихын хамт, бололцоотой материалыг дотоод нөөц ашиглан, орон нутаг үйлдвэрлэн хэрэглэх талаар хөдөө аж ахуйн байгууллага нэлээд санаачлага гаргах хэрэгтэй. 

Хөдөөний барилгад шаардагдах тоног төхөөрөмж, зарим гадаад материалын захиалгыг үндэслэн сайтай боловсруулж, цаг хугацаанд нь хангаж байх үүргээ захиалагч Хөдөө аж ахуйн Яам болон хангамжийн байгууллагууд бүрэн дүүрэн гүйцэтгэх хэрэгтэй. Ер нь барилгыг хариуцан барьж байгаа зарим байгууллага, хүмүүсийн хариуцлагагүйгээс ажлын явц удаашрах, чанар муутай, буруу зөрүү барьсан барилга ашиглалтад өгч, цаашдаа бэрхшээл учруулах, дутууг гүйцээж засварлах гэж үргүй зардал чирэгдэл гаргах явдал гарч байгааг онцгой анхаарч, бүх талын хяналт шалгалтыг чангатгах хэрэгтэй. Хүйтний улиралд барилгын ажлыг хэвийн байдалд гүйцэтгэхийн тулд одооноос бэлтгэлийг урьдчилан сайн хангахыг хөдөө аж ахуйн улс, хоршооллын байгууллагын удирдлагууд илүүтэй анхаарах ёстой. 

Ялангуяа он дамжсан болон энэ онд ашиглалтад оруулах барилгад гол анхаарлаа чиглүүлж, түүний явцыг түргэтгэх, тавих хяналт шалгалтыг дээшлүүлэхэд социалист уралдааныг чадамгай зохион байгуулах нь зүйтэй. Барилгын чанарыг сайжруулах явцыг түргэтгэхийг орон нутгийн намын байгууллага онцгой анхаарч, МАХН-ын XVIII их хурал болон найман Төв Хорооны удаа дараагийн бүгд хурлын дэвшүүлсэн зорилтыг хэрэгжүүлж, хөдөө аж ахуйн үйлдвэрлэл, орон сууц, соёл ахуйн барилга бүрийг хугацаанд нь чанар сайтай барьж ашиглалтад оруулахын төлөө барилгачин бүхний бүтээлч санаачилгыг өрнүүлье. 

