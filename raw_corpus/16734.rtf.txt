№144(16734)      
1987 оны зургадугаар сарын 17.
Түүхэн чухал уулзалт

Социализмын асар их боломжийг улам бүрэн дүүрэн нээн илрүүлж ашиглах ялангуяа түүний эдийн засгийн харилцааг боловсронгуй болгох, социалист ардчиллыг бүх талаар өрнүүлэн хөгжүүлж, ард түмний өөрөө удирдах ёсыг хэрэгжүүлэх замаар нийгэм эдийн засгийн хөгжлийг хурдасгах, социализмын олон улсын байр суурийг бэхжүүлэхэд социалист орнуудын нам, төрийн удирдагчдын ажил хэрэгч уулзалт яриа онцгой ач холбогдолтой болдог юм. 

Ийм түүхэн чухал уулзалтын нэг нь Москва хотноо энэ сарын 15-нд болсон МАХН-ын Төв Хорооны ерөнхий нарийн бичгийн дарга, БНМАУ-ын Ардын Их Хурлын Тэргүүлэгчдийн дарга Ж. Батмөнх. ЗХУКН-ын Төв Хорооны ерөнхий нарийн бичгийн дарга М. С. Горбачев нарын уулзалт юм. 

Нөхөр М. С. Горбачев, Ж. Батмөнх нар уулзалт ярианыхаа үеэр хоёр намын сүүлчийн их хурал Төв Хорооны бүгд хурлуудын шийдвэрийг хэрэгжүүлж байгаа явц, социалист байгуулалтын чухал зорилтууд, БНМАУ, ЗСБНХУ-ын олон улсын үйл ажиллагаа, мөн хоёр намын хамтын ажиллагааны цаашдын хөгжлийн тухай илэн далангүй, нөхөрсгөөр харилцан мэдээлэл, санал бодлоо солилцлоо. МАХН-ын XIX их хурлын шийдвэрийг хэрэгжүүлэх талаар манай нам, ард түмний улс төр, хөдөлмөрийн шинэ шинэ амжилт олж, улс орон маань өдөр ирэх тутам улам өрнүүн хөгжиж байна. 

ЗХУКН, түүний ленинч Төв Хороо зөвлөлтийн эдийн засгийн хөгжилд эрчимтэй хүчин зүйлийн үүргийг хэлбэрэлтгүй дээшлүүлж, улс ардын аж ахуйг удирдахад ардчилсан зөвлөл удирдах ёсны ленинч зарчмыг тууштай хөгжүүлж, удирдлагын эдийн засгийн аргыг өргөн нэвтрүүлж, хөдөлмөр, үйлдвэрлэлийг зохион байгуулах шинэ шинэ хэлбэрт шилжих явдлыг хангаж, үнэхээр хувьсгалт өөрчлөн байгуулалтыг хэрэгжүүлэх их үйлсийг удирдан зохион байгуулж байна. ЗХУ-д өөрчлөн байгуулалт шударга, эх оронч хүн бүрийн хувьд тэмцлийн тэргүүн шугам болжээ. Уулзалтын үед нөхөр М. С. Горбачев зөвлөлт орны амьдралын нэн чухал асуудал болох улс орныг удирдан захирах нэгдмэл механизм бий болгох тухай авч хэлэлцэх гэж байгаа Намын Төв Хорооныхоо ээлжит бүгд хуралд ЗХУКН хэрхэн бэлтгэж байгаа тухай яриад түүнийг шийдвэрлэх нь зөвлөлтийн хүмүүсийн хөдөлмөр, амьдралын бүх тал, нийгэм эдийн засгийн хөгжлийг хурдасгах төлөвлөгөөг хэрэгжүүлэх үйлсэд асар их гүн гүнзгий, хувьсгалт нөлөө үзүүлнэ гэдгийг цохон тэмдэглэжээ. Удахгүй болох МАХН-ын Тов Хорооны бүгд хурлаар үйлдвэрлэлийн үр ашиг, чанарыг дээшлүүлэх талаар намын XIX их хурлаас дэвшүүлсэн зорилтыг улам эрчимтэй хэрэгжүүлэх асуудлыг хэлэлцэх гэж байгаа үед ЗХКУН-ын Төв Хороо бүгд хуралдаа хэрхэн бэлтгэж байгаа туршлага нь улам ч их ач холбогдолтой юм. 

Социализмын шавхагдашгүй бололцоог нээн харуулагч өөрчлөн байгуулалтын үзэл санаа, ажил үйлс манай хоёр намын удирдагчдын энэ удаагийн уулзалт ярианд зүй ёсоор тов байр эзэлж байлаа. Нөхөр Ж. Батмөнх ЗХУд хэрэгжүүлж байгаа өөрчлөн байгуулалтад монголын коммунистууд, хөдөлмөрчид баяр хүргэж дэмжиж байгааг халуун дотноор илэрхийлэхийн хамт энэхүү өөрчлөн байгуулалт бидний урам зоригийг бадрааж, социализмын потенциалыг жинхэнэ ёсоор хэрхэн үзэж гаргах хэрэгтэйг нотлон харуулж байна. Өөрчлөн байгуулалтын үзэл санаа нь бидэнд ойлгомжтой бөгөөд ойр дөт юм. Энэ үзэл санааг манай орны тодорхой нөхцөлд хэрэгжүүлэх нь Монгол Ардын Хувьсгалт намд байдлыг гүнзгий задлан шинжилж, шийдвэрлэх, зорилтоо зорилтоо дэвшүүлэн тавьж, хэрэгжүүлэх арга замыг нь төлөвлөн заах боломж олгож байна гэж тэмдэглэв. 

Аж ахуйн механизмыг боловсронгуй болгох, үйлдвэрлэлийн ур ашиг, бүтээгдэхүүний чанарыг дээшлүүлэх, үйлдвэрийн газруудыг өөрийгөө санхүүжүүлэхэд аажмаар шилжүүлэх талаар манай нам их ажил хийж байгаагийн дээр намын орон нутгийн болон анхан шатны байгууллагуудын ажлыг идэвхжүүлж ялангуяа хүмүүсийн дунд үйлдвэрлэлийн гүнд ойртуулах явдал чухал зорилт болж байгааг нөхөр Ж. Батмөнх уулзалт ярианы үед нотолсон байна. 

Эдийн засаг, нийгмийн хөгжлийн шинэ өндөрлөгт хүрэхэд чиглэсэн МАХН-ын чиг бодлогыг ЗХУКН-ын Төв Хорооны ерөнхий нарийн бичгийн дарга өндрөөр үнэллээ. Энэ үнэлэлтийг ЗХУКН, Октябрийн өлгий орны аугаа их ард түмнээс манай нам, ард түмэнд ихээхэн хүндэтгэл үзүүлж, итгэж найдаж байгаагийн шинэ яруу тод илэрхийлэл гэж үзэж байна. 

Монгол, зөвлөлтийн ард түмний уламжлалт найрамдал, ур бүтээлт хамтын ажиллагааг бид хувьсгалт их ололтоо гэж зүй ёсоор үнэлдэг. Чухам үүний үрээр ч манай орон танигдашгүй болтлоо дэвшин хөгжсөнийг бодит амьдрал өөрөө нотлон харуулж байна. Тус хоёр орны ард түмний ган бат найрамдлыг бүх талаар нандигнан бэхжүүлэхэд чиглэсэн уулзалт ярианыхаа үед нөхөр Ж. Батмөнх, М. С. Горбачев нар монгол, зөвлөлтийн харилцан ашигтай хамтын ажиллагааны агуулга, хэлбэрийг ойрын жилүүдэд цаашид баяжуулан хөгжүүлэх шинэ чиглэл, зорилтуудыг тодорхойлон заасан нь манай найрамдалт харилцааны хөгжилтөд түүхэн чухал ач холбогдолтой үйл явдал боллоо. 

Тухайлбал, үйлдвэр, хөдөө аж ахуйн хамтарсан газрууд барьж байгуулах үйлдвэрлэлийн болон шинжлэх ухаан техникийн ажлууд харилцаа тогтоон хөгжүүлэх явдал ирэх жилүүдийн хамтын ажиллагааны гол чиглэл болно гэдгийг уулзалтын үед онцлон тэмдэглэв. Энэ нь манай орны эдийн засгийн потенциалыг эрс нэмэгдүүлж, үйлдвэрлэлийг шинжлэх ухаан техникийн шинэхэн ололт дээр үндэслэн эрчимтэй хөгжүүлэх, хун ардын соёл, аж амьдралын хэмжээг улам дээшлүүлэх шинэ сайхан хэтийн төлөвийг нээн өгч байгаа учраас манай нийт коммунист, хөдөлмөрчдийн урам зоригийг бадрааж байна. 

Дэлхий дахины хурцадмал байдлын нэг томоохон голомт нь Ази, Номхон далайн бүс нутаг болж байна. Тийм ч учраас МАХН ЗХУКН-ын удирдагчид уулзалт ярианыхаа үед уг асуудалд онцгой анхаарал тавьж, дэлхийн бөмбөрцгийн энэ хэсэгт энх тайван, аюулгүй байдлыг бэхжүүлэх, түгшүүртэй байдлын голомтуудыг устгах, сайн хөршийн харилц, аа хөгжүүлэх зорилгоор социалист орнууд, их, бага бүх улсын хүч чармайлтыг дэвшүүлэхийн чухлыг цохон тэмдэглэлээ. Саяхан манай орноос зөвлөлтийн зэргийн зарим хэсгийг гаргасан нь ах дүү хоёр орон Азийн аюулгүй байдлыг хангахад улс төрийн шинэ сэтгэлгээгээр ажиллаж байгаагийн тод илрэл болсон юм. Ази, Номхон далайн бүс нутаг дахь улсуудын хооронд хүч үл хэрэглэх зарчмын үндсэн дээр асуудлуудыг энх тайвнаар шийдвэрлэх, итгэлцэл, хамтын ажиллагааны уур амьсгалыг тогтоохын төлөө БНМАУ ах дүү орнуудтай хамтран тэмцэж байна. Энэ ариун шударга үйл хэрэгт ЗХУКН-ын Тов Хорооны ерөнхий нарийн бичгийн дарга М. С. Горбачеваас Ази, Номхон далайн бүс нутагт энх тайван, хамтын ажиллагааг хангах талаар Владивосток дэвшүүлсэн энх тайванч санаачилгууд нэн чухал ач холбогдолтой болсон билээ. 

Варшавын гэрээний байгууллагын Улс төрийн Зөвлөлдөх хорооны Берлиний зөвлөлгөөнөөс гаргасан чухал шийдвэр нь дэлхий дахины улс төрийн уур амьсгалыг эрүүлжүүлэхэд жинтэй хувь нэмэр оруулсан чухал үйл явдал боллоо. 

МАХН, ЗХУКН-ын удирдагчдын уулзалт яриа нь ийнхүү хоёр орны болон олон улсын өргөн дар хүрээтэй асуудлыг хандаж, тэдгээрийг ажил хэрэг болгоход өөрсдийн оруулах хувь нэмрийг тод томруун зааж тодорхойлсон нь уг үйл явдлып түүхэн цар хүрээг илтгэн харуулж байна. 

