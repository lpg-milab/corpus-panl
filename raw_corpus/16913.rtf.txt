№10 (16913)	
1988 оны нэгдүгээр сарын 1 КОММУНИСТЫН САНАЛ АЖИЛ БОЛОХ ЁСТОЙ

Аймаг,  хотын намын хороодын бүгд хурал саяхан орон даяар амжилттай болж өнгөрлөө.Бүгд хурлын индрээс олон зуун коммунист үг хэлж намынхаа бодлого, шийдвэрийг халуунаар дэмжиж, ажил хэргийг сайжруулах үнэтэй чухал санал гаргаж, нийтээр анхаарвал зохих тулгамдсан асуудлууд, ялангуяа аливаа ажлын чанар, үр ашиг дээшлүүлэх, мал аж ахуйн үйлдвэрлэлийг эрчимжүүлж, малч -дын нийгмийн  асуудлыг сайжруулах  нэн  чухал  зорилтын талаар ажил   хэрэгчээр   ярилцлаа.

Өвөрхангай аймгийн Сант сумын намын үүрийн нарийн бичгийн дарга Ц.Авирмэд, Говь-Алтай аймгийн  Бигэр сумын жимсний үйлдвэрийн инженер, аймгийн намьн хорооны гишүүн П.Цэвэгмид, Дорноговь аймгийн усны аж ахуйн барилга конторын ажилчин Н.Дорж, Баянхонгор аймгийн Заг сумын намын үүрийн нарийн бичгийн дарга О.Дуламдорж нарын олон коммунист мал аж ахуйг хөгжуүлэх, хөдөөгийн хөдөлмөрчдийн ахуй, соёлын нөхцөлийг сайжруулах талаар МАХН-ын Төв Хорооны IV бүгд хурлаас дэвшүүлсэн өргөн хүрээтэй зорилтыг амьдралд хэрэгжүүлэх арга зам, эдийн засгийн шинэ механизмыг эзэмших, үйлдвэрлэн бүтээгчдэд намын бодлогыг гүнзгий  таниулан, тэдний идэвхийг дайчлахад нийтийн хүч анхаарлыг төвлөрүүлэх талаар баримт нотолгоотой тодорхой санал гаргажээ.

Аливаа хурал зөвлөлгөөний үр дүн олон хүн үг хэлж, шийдвэр гаргаснаар биш хамтран ярилцаж шийдвэрлэснээ шуурхай  ажил болгосноор сая хангагдах учраас аймаг, хотын намын хороод одоо бүгд хурлынхаа шийдвэр, коммунистуудаас гаргасан санал шүүмжлэл бүрийг ажил хэрэг болгох шуурхай зохион байгуулалтын биетэй бодитой арга хэмжээ авч хэрэгжүүлэх шаардлагатай болж байна. Говь-Алтай аймгийн залуучууд ЗХУ-ын туршлагаар Алтай хотдоо залуучуудын орон сууцны хороолол барих ажлыг ХЗЭ-ийн байгууллагын санаачилга, залуучуудын хүчээр эхэлж хэрэгжүүлнэ гэж намын хорооныхоо бүгд хуралд илэрхийлжээ.

Хөдөө   нутгийг      соёлжуулах,   залуучуудын     нийгмийн асуудлыг  шийдвэрлэхэд  биетэй  хувь  нэмэр,  үлгэр     жишээ болох ийм  зоримог тодорхой, үр дүнтэй ажлыг нийт орон даяар санаачлан өрнүүлэх  нь нам, ХЗЭ-ийн байгууллагын дайчин чадвар,   шинэ  арга  барилаар  ажиллаж  байгаагийн тодорхой шалгуур болох ёстой.Ярьж  тунхаглахаас гардан хэрэгжүүлэхэд тууштай   шилжих   эргэлт   хийх   нь   намын байгууллага, намын   ажилтан   бүрийн     ажилдаа     өөрчлөн шинэчлэл гаргах гол зорилт мөн.

Мал аж ахуйн мэргэжилтнүүд малчидтайгаа санал бодлоо илэн далангүй солилцож   хамтран   ажиллахын    оронд бүхнийг мэдэгч  маягаар   үүрэг   өгөгч,   мэдээ     цуглуулагч, зарлан дамжуулагчийн байр сууринаас ажилд ханддаг дутагдал арилахгүй байна.

Орон нутагт өгч  байгаа улсын төлөвлөгөөний үзүүлэлт амьдралаас зөрүүтэй,   аж   ахуйн   бие  даасан   санаачилгыг өрнүүлэхэд түлхэц  өгөхгүй,   тэргүүн  туршлага   нэвтрүүлэх ажил ор   нэр   болж   хэлбэрдэх   хандлагад   орсон     гэх     мэт удирдлага, төлөвлөлт,  ажлын  арга барилд байгаа  хоцрогдлыг намын хорооны гишүүд шүүмжлэн даруй арилгах арга замыг тодорхой   ярьжээ.

Аймгийн намын хороодын бүгд хурал дээр малчдын эдийн засгийн боловсрол мэдлэгийг дээшлүүлэх  нь нэн чухал байгааг олон коммунист жишээ баримтаар дурдаж ярьсан нь намын байгууллагуудын анхаарлыг татах ёстой чухал асуудал мөн.

Говь-Алтай аймгийн Чандмань сумын хоньчин Б.Чилхаа <<Малчдын эдийн засгийн боловсрол муугаас хийсэн бүтээсэн ажлаа тооцооллс чадахгүй, цаашид яаж ажиллавал илүү үр дүнд хүрэхээ төлөвлөж мэдэхгүй байна. Намын байгууллагууд малчдынхаа эдийн засгийн боловсрол мэдлэгийг дээшлүүлэх, аж ахуйн тооцооны арга барилд сургах их ажил хийх нь зүйтэй>> гэж шүүмжилсэн бол Дорноговь аймгийн Эрдэнэ сумын тэмээчин Ц.Цэцэгмаа өнөө үед малын тоо толгой бүрэн мэнд онд орсон л бол тэр малчныг сайн гэж үнэлж байгаа нь хийсвэр дүгнэлт юм. Хичнээн тонн өвс авч, ямар зардлаар тоо бүрэн онд оров, ашиг алдагдал юу болов гэдгийг нарийвчлан авч үзэж цалин урамшууллыг ч энэ л үүднээс өгч байвал хүний ажлын үр дүнг сая зөв тооцоолох  зам  нээгдэнэ гэж  хэлсэн байна.

Намын ажил бол хүнтэй ажиллах, хүн хүмүүжүүлэх, хүний ажлыг үнэн зөв үнэлэх, тал бүрээр идэвхжүүлэхэд чиглэх ёстой бөгөөд хүний ажлыг нүдэн баримжаагаар биш эдийн засгийн нарийн тооцооны үндсэн дээр, чанарын үзүүлэлтийг гол болгон үнэн зөв дүгнэж байхыг хөдөлмөрчид өөрсдөө шаардаж байна.

Ухуулга сурталчилгааг хөндий хоосон яриагаар биш харин малчны эдийн засгийн сургуулийг үр нөлөөтэй зохион байгуулж өрхөөрөө болон хэсгээрээ гэрээлж ажиллах шинэ хэлбэрийг тууштай дэмжиж үр ашигтайг газар дээр нь нотолж сурталчлах зэрэг  бодитой арга хэмжээгээр дамжуулан өрнүүлэх  нь  намын   байгууллагын  ажилд  хэвших ёстой.

Мал сүрэг, түүний дотор  нийгмийн   мал тогтвортой өсч чадахгүй байгаа нь намын байгууллагаас малчид, мал аж ахуйн  мэргэжилтэнтэй   тулж   ажиллахгүй,  хүн  нэг  бүрийн сэтгэл санааг судалж идэвхижүүлэхгүй, намаас авч явуулж байгаа олон талт сайхан  арга хэмжээг  хөдөлмөрийн  хамт олонд ойлгуулах талаар   дутмагийн  улмаас   ажилд   ахиц өөрчлөлт гарахгүй тэр ч байтугай цаг агаар хэвийн байгаа нөхцөлд ч мал хорогдуулдаг тухай намын гишүүн малчид бүгд хурдууд дээр шүүлмжилсэн байна. <<Намын байгууллагууд захиргааны тулган шаардах,  командлах,   хүнд   суртлын арга барилыг өөрчилж,  малчид хөдөлмөрчдийн  санаа бодол, ахуй амьдралыг  ойлгож   ажиллах   нь   одоо   манай амьдралын нэн  чухал   шаардлага  болж  байна>>  гэж  нөхөр Ж.БатмөнхМАХН-ын Төв Хорооны IV бүгд хурал дээр цохон заасныг  ажил, амьдралд   хэрэгжүүлэх  хэрэгтэй байна.

Хөдөө нутгийг  соёлжуулах,  .малчдын  нийгмийн  асуудлыг үр дүнтэй  шийдвэрлэхэд  худалдаа,  ахуй,  соёлын үйлчилгээ чухал   үүрэгтэйг   аймгийн   намын   хорооны  гишүүд баримт дурдан ярьж орон нутагт бараа таваарын чанар, хангамж, хуваарилалт хангалтгүй, соёл, ахуйн үйлчилгээ ч сумын төвөөс хол  хэтрэхгүй  байгааг шүүмжилснийг тэдгээр салбарыг удирддаг төвийн  яам,  газрууд  орон  нутгаас өгч байгааг  дохио санамж гэж  үзэж онцгой  анхаарвал  зохино.

Олон аймаг, сум  нэгдэлд  мал  аж  ахуйн  хэсгийг  жинхэнэ ёсоор нь зохион байгуулахгүй тоо хөөцөлдөж хэлбэрддэг , аж   ахуйн  материаллаг  баазыг  бэхжүүлэхэд  жил бүр үлэмж  хөрөнгө   зардаг  боловч  үр  дүн  сайжирдаггүй,нэгдлийн чанарын албыг зохих журмаар нь байгуулдаггүй, орон нутгийн бэлтгэлийн мэргэжилтний мэдлэг чадвар  дорой, төв орон нутгийн үйлдвэр баазууд хөдөө нутгаас ирж байгаа түүхий эдийн чанарыг зохиомлоор бууруулан нэгдлийг хохироож,  албан  газрын  явцуу  эрх ашгийг  хичээдэг зэрэг нам, улсын байгууллагуудын анхаарлыг татвал зохих, шуурхай арга хэмжээ авч засах шаардлагатай олон асуудлыг аймаг,  хотын   намын   хороодын   бүгд   хурал   хөндөж ярьжээ.

Аймаг, хотын  намын хороодын бүгд хурлууд дээр гарсан санал шүүмжлэлийг сайтар судлан үзэж, асуудал бүрийг ажил хэрэг болгох арга хэмжээ авч юу  хийж, ямар өөрчлөлт гаргаснаа эргэж мэдээлэх, ил тод хариу өгөх замаар бид ажлынхаа арга барилыг шинэчлэн өөрчлөх хэрэгтэй байна. МАХН-ын XIX их хурал, Намын Төв Хорооны III, IV бүгд  хурлын  шийдвэрийг хэрэгжүүлэх  амин чухал асуудлаар коммунистуудын   ярьсан   яриа,   гаргасал   санал, санаачилга амьдрал,   үйлдвэрлэлд  биеллээ  олсноор   намын хурлын үр  ашиг,  нөлөө далайц хэмжигдэх ёстой.
