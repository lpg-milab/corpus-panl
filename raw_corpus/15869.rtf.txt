№220 (15869)          
1984 ОНЫ ЕСДҮГЭЭР САРЫН 18.
ҮР ТАРИАНЫ ЧАНАР ҮТРЭМЭЭС ШАЛТГААЛНА

Нэгэнт хүч хөдөлмөрөөр ургуулж хураан авсан ур тарианы чанар юуны өмнө үтрэмийн ажлаас шууд шалтгаална. Иймээс үтрэм дээр үйлдвэрлэл технологийн сахилгыг чанд сахиж тэнд хийх бүх малыг цагийн механизм шат нарийн уялдаатай зохион байгуулах ёстой. Ингэж чадсан цагт л улсад чанар сайтай тариа, ногоо нийлүүлэхийн зэрэгцээ дараа жилийн арвин ургацын сурвалж болсон сайн чанарын үр нөөцлөх шаардлагыг хангах болно. 

Манай олонхи аж ахуй үтрэмийн ажлын энэ чухал ач холбогдлыг онцлон анхаарч зохих үр дүнд хүрч байна. Тухайлбал өнгөрсөн ийм Угтаал, Зүүнхараа, Номгон, Ерөөгийн сангийн аж ахуй улсад чанар сайтай ургац тушааж, нөөцөлсөн бүх ур нь нэгдүгээр шинжилгээгээр кондицид тохирсны тэн хагасаас илүү нь нэг, хоёрдугаар ангид тэнцсэн нь үтрэмийн ажлыг сайн зохион байгуулсантай холбоотой юм. Энэ жилийн үр тарианы ургац, болцын байдал нэг тасаг, бригадыг дотор ч алаг цоог байдалтай байгаа нь үтрэм дээр хийх цэвэрлэгээ, дугаарлалт маш чамбай, хариуцлагатай хийж, чанарыг нь эрс дээшлүүлэхийг шаардаж байна. Үүний тулд урьд жилүүдийн практик ажилд олонтаа давтагдаж байсан дутагдлыг шийдвэртэй арилгах ёстой. 

Үрийг хэдийчинээ олон удаа цэвэрлэж дурьдвал түүний механик гэмтэл нь төдийчинээ ихсэн, амьдрах чадвар нь буурдаг. Гэтэл зарим аж ахуй, хөдөө аж ахуйн нэгдэл үрийн хоёр дахь удаагийн цэвэрлэгээ, дугаарлалтаа хийчихээд байхад тэр нь хог ургамлаасаа бүрэн ангижирч чадаагүй байх нь цөөнгүй үзэгдэж байв. Энх дутагдал бол цэвэрлэх, дугаарлах машины шигшүүрийн тохируулга үйлчилгээг зохих технологийн шаардлагын дагуу хийж, байнга хяналт тавихгүй хайш яйш ханддагтай шууд холбоотой юм. Түүнчлэн урьд жилүүдэд үтрэмийн талбайд зай гаргах, тээвэр саатуулахгүй гэдэг нэрийдлээр сортын хянан баталгаа хийж зөвшөөрсөн талбайгаас хураасан, аль цутгалт сайтай, болц гүйцсэн үрээ хагас дутуу цэвэрлэж таваарт тушаачихаад муу үртэй үлдсэн аж ахуй, нэгдэл Хэнтий, Булган аймагт гарч байв. Эдгээр дутагдлыг энэ жил хэрхэвч давтаж болохгүй. Ер нь нуруу бүрийг пайзтай болгох, нэг сортын цэвэрлэгээнээс нөгөө сортод шилжихдээ цэвэрлэх, дугаарлах машины дамжуулах эд анги, тээврийн хэрэгслийн тэвшийг сайн цэвэрлэхээс эхлээд ихээхэн нямбай ажиллах ёстойг мартаж болохгүй. 

Үтрэм дээр чийгтэй, хог ургамлын ногоон үртэй тариа буух нь цөөнгүй. Тийм тариа халж муудаж, үрийн соёололт нь ч буурч болзошгүй байдаг. Иймд талбайгаас ирсэн будааг тэр өдөрт нь багтаан цэвэрлэх, дугаарлах зорилгоор бүх бэлтгэлийг хангасан байх хэрэгтэй. 

Төв аймгийн Борнуурын сангийн аж ахуй сүүлийн жилүүдэд улсад чанар сайтай ургац тушааж, үрэнд нөөцөлсөн төмс нь хорогдол багатай байгаа нь үтрэмийн ажлыг хураалттай зэрэгцүүлэн нарийн зохицуулж чадсаных юм. Иймээс хураасан ургацыг өдөрт нь багтаан сортолж сэврээгээд, задлан нэн даруй хэрэглэх газарт хүргүүлэх, үрийг төмсийг дэлгэж нарлуулан хальсыг ногооруулан бэхжүүлж, агуулахад оруулж байхаар ургац хураалттай болон үтрэм дэх ажлыг нарийн графикаар уялдуулан зохицуулсан байх хэрэгтэй. 

Хүний хөдөлмөр, байгалийн өгөөжөөр бий болсон ургац үтрэмээр дамжиж цэвэршин чанар нь улам сайжирдаг учир уг ажлын технологийн хэрэгждэг болон цэвэрлэсэн тариа, ялгааг дугаарласан үрийн чанарыг байнга шалгаж, энэ ажлын мэргэжлийн удирдлагыг сайжруулах нь чухал байна. Ер нь үтрэмийн машин техник бүрийг туршлагатай, мэргэжсэн хүмүүст ажил дуустал хариуцуулсан өгч үтрэмийн эрхлэгч, механикч, үрийн агрономич зэрэг гол мэргэжлийн хүмүүсийн байнгын хяналтын дор ажиллуулах зайлшгүй шаардлагатай юм. 

Тариа зөөвөрлөх тээврийн хэрэгслийг аль болох богино хугацаанд ачих, буулгах, тэдгээрийн хөдөлгөөнийг авах нөөцтэй болгох, үтрэмийн талбай дахь таримал, сорт, үржүүлгийн үрийн байршлын зураглалыг чанд мөрдөж, зайн тусгаарлалттай байхын ач холбогдлыг тэндхийн ажилчин, оюутан сурагчдад сайтар ойлгуулах нь ургацын хаягдал багасч, бүтээгдэхүүний чанар дээшлэх, үтрэмийн ажил цаг хугацаандаа. дуусах гол хөшүүрэг болно. Шөнийн цагт үтрэм хэвийн ажиллаж болохоор гэрэлтүүлэгтэй байх ёстой. Тэнд ажиллагчдын хөдөлмөр зохион байгуулалт, ахуй хангамж, ариун цэвэр, соёл үйлчилгээ, хүмүүжлийн ажилд аж ахуйн удирдлагаар онцгой анхаарал тавьж, энх талаар. гарч байгаа шинэ санаачилга, дэвшилт үүсгэл бүхнийг шуурхай нэвтрүүлэх нь зүйтэй. Үтрэмийн ажлыг хянах, шуурхай удирдах радио узель бүхий өндөрлөг бий болгон, нарны гэрэл ашиглаж үтрэмийн ажилчдын ахуйн хэрэгцээний ус халаах төхөөрөмж хийсэн Төв аймгийн Эрдэнэсантын тэжээлийн аж ахуй, амралтын цагаар өдөр, шөнө хэдийд ч ажиллах нүүдлийн авсаархан кино клуб хийсэн Сэлэнгэ аймгийн Орхонтуулын сангийн аж ахуйн туршлагыг нэвтрүүлэх хэрэгтэй байна. 

Үр тариа, малын тэжээлийн нэг болон олон наст ургамал, төмс, хүнсний ногооны элит, сортын үрийг аравдугаар сард багтаан ялган цэвэрлэж, цэвэршилтээр стандартад тэнцүүлсэн, кондицийн үрийн гарцыг дээд хэмжээнд хүргэсэн үтрэмийн ажилчдад дөч хүртэл хувь, элит, сортын үр үйлдвэрлэх ажлыг шууд гардан хийж байгаа ерөнхий болон үрийн агрономич, үтрэмийн эрхлэгч, механикч зэрэг хүнд арав хүртэл хувиар тус тус үндсэн цалин нэмэгдүүлж олгох ёстой. Үүнийг сурталчлан газар бүрт хэрэгжүүлж, ажлын эрчийг нэмэх нэг хөшүүрэг болгох нь чухал байна. 

Эцсийн эцэст үтрэмийн ажлын чанар нь тэнд ажиллагч хүн бүрийн хариуцлага, идэвх санаачилгаас хамаарна гэдгийг санаж, ажлын явцад тавих хяналтыг тогтмолжуулан, үтрэмд ажиллагчдын материаллаг сонирхлыг дээшлүүлэх, бригад, үтрэм болон аж ахуй хооронд социалист уралдаан өрнүүлж дүгнэх зэргээр хөдөлмөрийн идэвхийг өрнүүлж, нөөц боломж, тоо бүхнийг илрүүлэн ашиглахыг нам, захиргаа, хөдөө аж ахуй, олон нийтийн байгууллага онцгой анхаарвал зохино. 

