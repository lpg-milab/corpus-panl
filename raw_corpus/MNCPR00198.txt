Гар дээрээс худалдаа эрхлэхийг зогсоолоо

Сүүлийн өдрүүдэд төрөл бүрийн халдварт өвчин гарч сургууль соёлын газарт хөл хорио тогтоох боллоо. 
"Энтеровирус-71" халдварын эхний сэжиг гарсны дараахан аймгийн Засаг дарга энэ сарын 12-ны өдөр 201 тоот захирамж гаргалаа. 
Уг захирамжаар ил задгай гар дээрээс худалдаа эрхлэхийг хоригложээ. Үүний дагуу өчигдрөөс эхлэн гар дээрээс худалдаа наймаа эрхлэхийг таслан зогсоож эхэлсэн юм. 
Энэ ажлыг хэрэгжүүлэхээр аймгийн Мэргэжлийн хяналтын газар, Цагдаагийн газар хамтран хүнс, барааны зах дээр ил задгай худалдаа эрхэлдэг бүх хүн, цэгүүдийн үйл ажиллагааг зогсоох явцад иргэд мэргэжилтнүүдийн дунд томоохон зөрчил үүсэв.
Худалдаа эрхлэгчид уг үйл ажиллагааг хууль бус бидний амьжиргааны эх үүсвэрийг таслах гэлээ хэмээн эсэргүүцэж мэргэжлийн байгууллагынхны ажлыг хүндрүүлж байгаа аж. 
Гарын ариун цэврийг сахиулах орчны бохирдлоор дамжих халдварт өвчнүүдийг хазаарлахын тулд цагаан утаснаас ярих үйлчилгээг ч хорьжээ.
Аймгийн хэмжээнд нийтийг хамарсан ёслол хүндэтгэл, олныг хамарсан ажил үйлчилгээг түр зогсоогоод байна.
Мөн аймгийн Онцгой байдлын хэлтэс, Эрүүл мэндийн газруудад болзошгүй үед ажиллах нөөцтэй байхыг Засаг даргын захирамжинд дурдсаны дагуу аймгийн Онцгой байдлынхан бэлэн байдал зарлажээ.
Г.Буян