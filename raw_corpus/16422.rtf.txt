№145 (16422)            
1986 оны зургадугаар сарын 18.
Материал багтаамж, арвилан хэмнэлт

<< Нийгмийн үйлдвэрлэлд материалын багтаамж харьцангуй өндөр байна. Материалын зардлыг хэмнэх замаар үйлдвэрлэлийг өсгөх, хөдөлмөрчдийн өсөн нэмэгдэж буй хэрэгцээг хангах боломж хангалтгүй ашиглагдаж байна >> гэж нөхөр Ж. Батмөнх намын XIX их хурал дээр зааж >> хэлээд материал, түүхий эд, түлш, эрчим хүч зэрэг материалын зардал хэмнэх, хоёрдогч түүхий эд ашиглах, үйлдвэрлэлд хаягдалгүй технологи нэвтрүүлэх асуудлыг жил, таван жилийн төлөвлөгөөнд нарийн тусгаж шийдэх явдлыг эдийн засгийн том асуудал болгон дэвшүүлж тавилаа. Албан байгууллага, айл өрхүүд хоосон урсгаж алдаж байгаа буюу хэтрүүлэн зарцуулж байгаа цахилгаан, дулааны эрчим хүч, ус, түлш, шатахуун, тослох материал, сэлбэг, тэрчлэн барилга дээр үрэгдэж байгаа тоосго, шил, цемент, будаг, металл, модон болон бусад материал, ой, модны үйлдвэрийн татаж аваагүй орхисон буюу үйлдвэрт ашиглаагүй мод, худалдаа, нийтийн хоол, хангамжийн болон тээврийн байгууллагуудад төрөл бүрийн бараа, материал, өөдөс хаягдал ариг гамгүй хэрэглэгдэх юм уу, ортас хэрэглээгүй хадгалагдаж байгаа нөөц баялгийг нэг бүрчлэн тооцож үр ашиггүй зарцуулах аргаар материалын зардал хэмнэх бодлогыг бид хэрэгжүүлэх ёстой. Аж ахуй, соёлын бүх салбарт гологдол бүтээгдэхүүнд гарсан үнэт материалын болон хөдөлмөрийн зардал, малын элдэв хорогдол, газар тариалангийн бүтээгдэхүүний үрэгдэл, хаягдлыг багасгах нь ихээхэн нэмэгдэл нөөц боломж бий болгох эх үүсвэр мөн. Нийслэл хотын хог хаях цэгийн зөвхөн нэгнээс нь хоёрдогч түүхий эдийг түүвэрлэн цуглуулахад архи, ундааны 87 мянган шил, 4, 4 тонн зэс, бүтэн хагас тонн шахам хөнгөн цагаан, арваад тонн яс гарч байлаа. Мөн хотын хаягдал цаасны өчүүхэн хэсгийг мебель, картоны комбинатад боловсруулснаар одоогийн байдлаар жилд есөн зуугаад шоо метр гуалин хэмжээ буюу түүнийг бэлтгэх модыг олохгүй байх боломж олгож байна. 

Улаанбаатар, Дундговь, Дорнод, Өвөрхангайн ханын материалын болон Дарханы царууц тоосгоны үйлдвэр жилд бараг арваад сал тоосгон янз бүрийн шалтгаанаар хаяж байгаа нь багахан хүч чадалтан ханын материалыг үйлдвэрийн жилд хийх бүтээгдэхүүнтэй тэмцэхээр байна. Хөдөө аж ахуйн нэгдлүүд эдийн шатахууны агуулахын таглааг зохих ёсоор хийхгүй байгаагаас ууршилт ихэсч жилд дунджаар хоёр зуугаад тонн буюу орон нутгийн дунд зэргийн хотын цахилгаан станцыг жил шахам ажиллуулахад хүрэлцэх хэмжээний шингэн түлш алдаж энэчлэн аж ахуйн олон салбарт гардаг алдагдал хаягдал үр гүй зардлыг тооцоолбол асар их тоонд хүрнэ. 

Хоёрдогч түүхий эд болж байгаа бүхэн анхдагч хэлбэртээ асар их хөдөлмөр шингээсэн зүйл учраас эргүүлж ашиглахгүйгээр хаях ёс суртахууны эрх хэнд ч байх ёсгүй. 

Аливаа материал баялгийг арвич хямгач зарцуулах, арвилан хэмнэх, тэдгээрийн алдагдал хаягдлыг аж ахуйн эргэлтэд оруулж ашиглах нь тийм хэмжээний зүйлийг шинээр үйлдвэрлэсэнтэй адил ач холбогдолтой юм. МАХН-ын XIX их хурлаас арвилан хэмнэх, нөөц бололцоо ашиглахыг намын эдийн засгийн тулгуур асуудлын нэг болгон дэвшүүлсэн нь эдийн засгийн төдийгүй улс төр, ёс суртахууны томоохон ач холбогдолтой урт хугацааны бодлого юм. Арвилан хэмнэх, нөөц бололцоог дайчлан ашиглах, өмч хөрөнгийн хадгалалт хамгаалалтыг сайжруулах зорилт хүн бүр, албан газар, үйлдвэр, аж ахуйн байгууллага нэг бүрийн заавал биелүүлэх үүрэг болсон цагт амжилт олно. 

Материал, санхүүгийн нөөцийг хэрэгцээ шаардлагаас илүү хуваарилах, зарцуулалтын норм, лимит, хэмнэлтийн төлөвлөгөө шахуу бишээс болж материал, түүхий эдийн хэмнэлт нь хэрэг дээрээ хэтрүүлсэнтэй чанар адил болох тохиолдол ч бас цөөнгүй байна. Түүнчлэн барилга байгууламжийн бүтэц хэсэг, иж бүрэн үйлдвэр, цогцолборын нийгэм, соёлын барилгуудыг зураг төсвөөс хасах, материал, түүхий эдийг орцын нормоос нь бага хэрэглэх зэрэг механик аргаар << хэмнэлт >> гаргадгийн уршгаар, ажилчдын гуанз, клуб, улаан буланг хожим нь илүү их зардал чирэгдэл гарган чанаргүй барьдгаас жил дараалан засвар хийхэд хүрч давхар хохирол учруулж байгаа юм. Мөн ийм хуурамч, << хэмнэлтийн >> балгаар хэт богинодох, бариудах зэргээр өмсч эдлэхэд зохимжгүй болсон гутал, хувцас, дэлгүүрийн лангуу, агуулахын зай бөглөсөөр үнэ хямдруулах, акталж устгахад хүрдэг ноцтой дутагдал хараахан арилаагүй байна. 

Бид зөвхөн хэмнэхийн тулд хэмнэх биш шинжлэх ухаан - техникийн ололт, дэвшилт технологи, ухаалаг хэрэглээ, зохион байгуулалтад тулгуурлан арвич хямгач ажиллах ёстой. Тодорхой хэмжээний материал, түүхий эд, түлш, шатахууны зарцуулалтыг багасгаснаар хэмнэлтийг хэмжих нь гол биш ерөөсөө аливаа байгууламж, машин төхөөрөмж, технологийг анх боловсруулах, зохиох үеэс нь хэмнэлттэй, хаягдал багатай зарчмыг хийц, суурьд нь шингээхийг хичээх шаардлагатай. Барилга болон түүний хийц хэсгүүд цахилгаан, дулааны эрчим хүчний эх үүсвэр, дамжуулах байгууламж, бусад төрлийн үйлдвэрийн технологийн тоноглолыг шилж авах, зураг төслийг боловсруулахдаа хямд угсармал хийц хэсгүүдийг оновчтой сонгох, шугамын алдагдлыг багасгах, хаягдалгүй технологиор ажиллуулах талаас нь ямагт бодолцох, зураг төслийн шүүлт, экспертиз хийхдээ ч ийм зарчмыг баримталдаг байвал зохино. 

Үйлдвэрлэлийн дагналт, хоршилт, төрөлжилт улам нарийсч, улс ардын аж ахуйн салбар хоорондын уялдаа холбоо, харилдан хамаарал их болсон одоо үед гагцхүү хамтын хүч чармайлтаар хэмнэлт гарна. Үр тариа, төмс, хүнсний ногоо, түлш шатахуун, ус, уурыг тээвэрлэх, хадгалах, хуримтлуулах, хэрэглэх зэрэг шат дамжлага бүрт алдагдалгүй байж гэмээнэ нийгмийн хэмжээнд хэмнэлт гарах болно. Дурдсан дамжлагуудын нэгэнд нь л алдагдал гарвал тухайн хэсэгтээ хэмнэлт гаргасан бусдын хөдөлмөрийн үр дүн талаар өнгөрч, улс нийгмийн хэмжээнд хохирол учруулна. Үйлдвэрлэл, үйлчилгээний бүхий л хүрээнд аж ахуйн тооцооны зарчмыг хэлбэрэлтгүй нэвтрүүлэх нь арвич хямгач ажиллагааг хэвшүүлэх гол нөхцөл мөн. 

ЗХУ болон социалист бусад орны туршлагаар цогцолбор программ боловсруулан арвилан хэмнэлтийг шинжлэх ухааны үндэстэй хэрэгжүүлэх талаар эдийн засгийн мөн байгууллагууд, тэдгээрийн эрдэм шинжилгээний хүрээлэн, институтууд онцгой анхаарах хэрэгтэй. Материал баялгийг хэмнэлттэй, ухаалаг ашиглахад шийдвэрлэх хүчин зүйл нь хүний оюун санаанд арвилан хэмнэлтийн ухааныг төлөвшүүлэх явдал учир шинэ хүнийг хүмүүжүүлэх, социалист аж төрөх ёсыг хэвшүүлэхэд энэ үзүүлэлтийг гол болгохыг нам, улс, олон нийтийн бүх шатны байгууллага түүнийг анхаарч материал багтаамж, арвилан хэмнэлтийн бодлогыг бодит ажил хэрэг болгоё. 

