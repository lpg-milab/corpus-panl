№ [16280)        
1986 оны нэгдүгээр сарын 3,
Таван жилийн гараа

Наймдугаар таван жилийн гарааны ажлын анхны өдрүүд өнгөрлөө. Он шилжихэд төвийн эрчим хүчний системийн үйлдвэрүүд 7, 5 сая квт цаг цахилгаан эрчим хуч боловсруулсан нь ноднингийн мөн үеийнхээс 1, 6 сая квт цагаар илүү болсон байна. Тэрчлэн сүүний үйлдвэрийнхэн 59, 8 мянган литр сүү, мянган килограмм цөцгий боловсруулж, жилийн эхний өдөр нийслэлийнхний хэрэглээнд нийлүүлжээ. Ханын материалын комбинат 223 мянган ширхэг тоосго хэвлэж, 195 мянгыг өрсөн нь өнгөрсөн оны мөн үеийнхээс давжээ. 

Манай гараа хэдийчинээ их эрч хүчтэй эхэлнэ вэ, оны ажил төдийчинээ далайцтай өрнөнө гэдэгт бид бүхэн итгэл төгс байна. << Улс ардын аж ахуйд ашиглагдахгүй байгаа нөөцийг дайчлан ашиглахад нам, ард түмний гол анхаарал, хуч чармайлтыг төвлөрүүлэх нь шинэ таван жилийн бүтээн байгуулалтын үеийн намын эдийн засгийн бодлогын хойшлуулшгүй зорилт мөн >> гэж нөхөр Ж. Батмөнх Намын Төв Хорооны XI бүгд хурал дээр хэлсэн энх ут урган гарсан шинэ оны ажлыг тодорхойлж байна. Эдийн засаг хэмнэлттэй байх зарчмыг тууштай баримтлан материал - техникийн бааз, мэргэжилтэй боловсон хүчний хангамж, шинжлэх ухаан техникийн бий болсон потенциалд түшиглэн газар бүхэнд үйлдвэрлэлийг эрчимжүүлэн, үр ашгийг дээшлүүлэх дүүрэн эрмэлзэлтэйгээр хүн бүр, байгууллага, хамт олон цөмөөрөө шинэ. таван жилийн гараанд гавшгайлж байна. 

Шинэ таван жилийн гараанд бэлтгэж, өнгөрсөн онд манай нийт байгууллага, газар, хөдөлмөрийн хамт олон социалист уралдаан өрнүүлж, тооцоотой өндөр үүрэгтэй ажиллаж, амжилт гаргасны дотор Багануурын нүүрсний уурхай, Дарханы царууц тоосго, шохойн үйлдвэр, арьс шир, ноосны үйлдвэрийн нэгдэл, Хөвсгөл аймгийн Цагаан-Уул сумын << Бадрал >> нэгдэл зэрэг үйлдвэр, аж ахуй, соёл, үйлчилгээний газруудын ажил үйлсийн бүтээмж оны эхнээс далайцтай болж байна. 

Нөөц бололцоог дайчилж, жигд эрчимтэй ажиллагааг шинэ оны түрүүчийн өдрүүдээс эхлэн хангаж, цаг хугацааг хожих, аливаа саатал, доголдол гарах бэрхшээл саадыг шуурхай арилгах, өдрөөс өдөрт амжилтаа ахиулах, машин техникийн хүч чадлыг дээд зэргээр ашиглах, ер га >> ажил, үйлдвэрлэлд түлхэц болохуйц хүний хүчин зүйл бүрийг зөв зохистой анхаарсан нөхцөлд өндөр зорилтыг, хэрэгжүүлэн, тууштай ахиц олж болно. 

1986 он бол шийдвэрлэж хэрэгжүүлэх асуудал бүтээн байгуулах ажлын цар хүрээ, далайцаараа өмнөх аль ч жилүүдээс ихээхэн давуу байх юм, Тавигдсан том зорилтыг бага зардал гаргаж өндөр үр дүнтэй хангахыг хамт олон, хүн бүр эрмэлзэж, ажлынхаа арга барилыг боловсронгуй болгож, аж ахуйч биш, салан задгай байдлыг арилган, өнгөрсөн оны доголдлыг давтахгүй, ололтыг бататгах, төрөл бүрийн нөөц бололцоог илрүүлж, бие даасан бүтээлч ажиллагаагаа өрнүүлэх хэрэгтэй юм. 

Ноднингийн байдлаас үзэхэд Налайхын нүүрсний уурхай, Батширээтийн модны үйлдвэр, Завхан аймгийн хүнсний үйлдвэр, зарим аймгийн хөдөө аж ахуйн нэгдэл оны эхний өдөр назгайран нэн даруй шийдвэрлэвэл зохих гол асуудлыг орхигдуулж, хэлбэрдэх, хялбарчлах, ёс төдий хандах аргаар ажилласнаас төлөвлөгөөт зорилтыг тасалдуулсан байна. Дээр нэр дурдсан байгууллага, аж ахуйд шинэ онд зохисгүй байдал давтагдах ёсгүйчлэн бусад албан, үйлдвэрийн газруудад ийм нийтлэг дутагдал гарах үүд хаалгыг хаасан байх нь чухал юм. Үүнд саяхан болж өнгөрсөн аймаг, хотын намын хороодын бүгд хурал дээр өрнөсөн зарчимт шүүмжлэл, түүний мөрөөр авах арга хэмжээ бодит тус болох ёстой. 

Төлөвлөгөөт зорилт, социалист уралдааны үүргийг долоо, арав хоног, сар, улирлаар нарийн тооцоотой тодорхой авч, гүйцэтгэлийг ханган, жигд биелүүлэх, материал, түүхий эд, түлш, шатахуун, эрчим хүч хэмнэх, техник зохион байгуулалтын арга хэмжээг үйлдвэр, аж ахуйн газар, ажлын байр нэг бүрийн онцлогт тохируулан зохион байгуулж, хяналт шалгалтыг ажил хэрэгчээр явуулж, машин техник, тоног төхөөрөмжийн хүч чадлыг дүүрэн эзэмшин, үйлдвэрлэх бүтээгдэхүүний нэр төрлийг олшруулж, чанарын өндөр түвшинд үйлдвэрлэх зэрэг зангилаа асуудалд хамт олныхоо анхаарал, хүчийг төвлөрүүлж, идэвх санаачилгыг өрнүүлэх арга хэмжээг үйлдвэр, аж ахуйн газрын нам, захиргаа, олон нийтийн байгууллага, тэдгээрийн удирдлага ажлынхаа үндсэн хэрэглүүр, үр дүн гаргах гол хэмжүүр болгох ёстой. 

Үйлдвэрлэн бүтээгч хамт олон, хүнлэг бүрээс л манай ажлын хувь заяа шалтгаалах учраас өөр хэнтэй ч биш гагцхүү хүнтэй, хөдөлмөрийн хамт олонтой төлөвлөгөөт зорилтыг биелэлтийн асуудлаар нүүр тулан хэлэлцэж, сайныг бататган саарыг арилгах замаар ажлын сайн үр дүнд хүрч болно. 

Социалист уралдааныг бүтээлч, дайчлагч хүчирхэг хэрэгсэл болгон ашиглаж, тэргүүний байгууллага, хамт олны туршлага, арга барилыг судлан нэвтрүүлж, гарааныхаа эрчийг сааруулахгүйгээр улс орны эдийн засаг, нийгмийг хөгжүүлэх наймдугаар таван жилийн эхний оны хариуцлагатай том зорилтыг тоо, чанарын бүх үзүүлэлтээр жигд хангах найдвартай бааз, өргөн боломж бүрдүүлснээр МАХН-ын XIX их хурлыг нэр төртэй угтах талаар намын байгууллагуудын зохиосон ажлын үр дүн тодорхойлогдох ёстой, 

