№43(15692)
1984 ОНЫ ХОЁРДУГААР САРЫН 19.
Намын хорооны удирдлага, туслалцаа

МАХН-ын XVIII их хурал, << Аймаг, хот, районы намын хороод. . . намын анхан шатны байгууллагуудын ажлын арга хэлбэрийг боловсронгуй болгох, намын хамт олон бүрийн дотор харилцан шаардлага тавьдаг ажил хэрэгч уур амьсгалыг бий болгож тогтооход чармайлтаа төвлөрүүлбэл зохино >> гэж заасны дагуу намын хороодоос анхан шатны байгууллагуудад үзүүлэх удирдлага, туслалцааны үр нөлөө дээшилсээр байна. 

Намын хороод намын анхан шатны байгууллагын нарийн бичгийн дарга нарын илтгэл сонсголыг хэлэлцэн, газар дээр нь шалгаж туслах, намын байгуулалтын чухал асуудлаар онол практикийн бага хурал хийж, зөвлөмж гаргах, үзүүлэх сургуулиар намын ажилтнуудын арга туршлагыг харилцан солилцуулах, намын ахмад гишүүнээр туслуулах, анхан шатны байгууллага, намын хэсгийн ажилд үзлэг хийх, семинар, зөвлөлгөөн зохион байгуулах, практик ажлын зөвлөмж, гарын авлага хүргүүлэх зэрэг олон арга хэлбэрээр удирдаж тусалж байна. 

Намын хороод удирдлага, туслалцаагаа юуны өмнө бүх ажлын чанар, үр ашгийг дээшлүүлэх чухал арга болсон ЗХУКН-ын болон манай намын байгууллагын тэргүүн туршлагыг намын анхан шатны байгууллагын ажилд нэвтрүүлэхэд чиглүүлж байна. ЗХУ-ын жишээгээр намын зохион байгуулагч томилж ажиллуулах, цаг үеийн кампанит ажлын үеэр намын түр хэсэг байгуулах, намын гишүүдийн байршлыг зохицуулах, олон жилийн чиглэл баримжаа гаргаж мөрдөх, хөдөлмөрийн, бүтээмж, үйлдвэрлэлийн үр ашгийг дээшлүүлэх асуудлаар коммунист, хөдөлмөрчинтэй жил бүр ярилцлага хийх, тэргүүн туршлагын түшиц газар бий болгох, сахилгын өдөр зохион байгуулах зэрэг дэвшилт арга ажиллагаа нэвтэрч, хэвшин хэрэгжиж байна. Сүхбаатар аймгийн Баяндэлгэр, Говь-Алтай аймгийн Эрдэнэ сумын намын байгууллагын тэргүүний арга барил намын анхан шатны бараг бүх байгууллагын үйл ажиллагаанд нэвтрэн хэвшиж, үр дүнгээ өгч байна. 

Сэлэнгэ, Хөвсгөл, Дундговь, Булган зэрэг аймгийн замын хорооноос анхан шатны байгууллагаа удирдах ажлын арга барил, үр нөлөө дээшилж байна. Хөвсгөл аймгийн намын хороо намын хорооны нарийн бичгийн дарга нарын үзлэг шалгалтыг анхан шатны байгууллагад хийж ололт, дутагдлыг нь дүгнэн товчоогоороо хэлэлцэж чиглэл өгч, намын ажлын тэргүүн туршлагын түшиц газрыг байгуулан, сүүлийн хоёр жил биелүүлж чадаагүй цөцгийн тос бэлтгэх төлөвлөгөөг биелүүлэхэд намын бүх байгууллагын хүч анхаарлыг төвлөрүүлж ажилласнаар өнгөрсөн онд сайхан амжилт олжээ. 

Сэлэнгэ аймгийн намын хороо анхан шатны байгууллагынхаа дотоод ажилд намын хорооны үзлэг хийж, ажил нь тогтмолжсон Ерөө, Мандал сумын намын байгууллагын ажлын шинэ соргог зүйл, дэвшилттэй арга ажиллагааг намын бусад байгууллагыг нэвтрүүлсэн нь аймгийн нийт ажлыг сайжруулахын чухал түлхэц болжээ. 

<< Намын шийдвэрийн гүйцэтгэлийг шууд газар дээр нь шалгаж, илэрсэн дутагдлыг арилгах, нам, засгийн шийдвэрийн биелэлтийг зохион байгуулах, сахилгыг бэхжүүлэхэд нь доод шатны байгууллагад туслах явдал. . . аймаг, хотын намын хороодын аппаратын үндсэн үүрэг мөн >> гэж заасан Намын Төв Хорооны III ( 1981 он ) бүгд хурлын шийдвэрийг намын хороод үйл ажиллагаандаа тууштай мөрдөж, намын анхан шатны байгууллагын ажилд хийх гүйцэтгэлийн хяналт шалгалтыг сайн зохион байгуулж байна. Баян-Өлгий аймгийн намын хороо товчоо, захиргааны гишүүдээр удирдуулсан суга хариуцсан байнгын группээ өөрчлөн энэ оноос эхлэн цаг үеийн гол ажлын үеэр бүх салбарын зохих мэргэжлийн хүмүүсээр бүрдсэн иж бүрэн группээр сумдын намын анхан шатны байгууллагын ажлыг шалган, туслуулж байгаа нь хяналт шалгалтын үр нөлөөг дээшлүүлэхэд тус болж байна. Намын анхан шатны байгууллагыг удирдаж, туслах арга ажиллагаа жилээс жилд сайжирч байгаа боловч зарим аймаг, хот, районы намын хороод үндсэн байгууллагынхаа ажлыг хааяа нэг өнгөц шалгаснаар ажлаа хязгаарлах, дутагдлыг арилгахад туслахын оронд удирдлагыг нь халж өөрчлөхийг урьдал болгох дутагдал гарсаар байна. 

Намын хорооны удирдлага, туслалцааны эцсийн үр өгөөж нь анхан шатны байгууллагуудын дайчин чадвар дээшилж, намын эдийн засгийн зорилт бүрэн хэрэгжсэнээр хэмжигдэх ёстой. Ийм учраас удахгүй болох намын анхан шатны байгууллагын тайлангийн хурлаас хамт олныг намын анхан шатны байгууллагын дайчин чадварыг дээшлүүлэх он болгох зорилт дэвшүүлж. намын хорооноос хийх үзлэг шалгалтыг намын дотоод ажлыг сайжруулахад чиглүүлэх шаардлагатай байна. 

Намын гишүүдийн бүрэлдэхүүн, байршлыг сайжруулах ажлыг таван жилийн үлдэж байгаа хугацааны нэг зорилт болгон энэ асуудлыг байнгын хараа, хяналтдаа байлгаж, анхан шатны байгууллага бүрийг энэ талаар урьдаас бодож боловсруулсан төлөвлөгөө чиглэлтэй ажиллуулах нь чухал юм. 

Энэ онд болох намын хэсгийн зохион байгуулагчдын зөвлөлгөөний бэлтгэлийг сайн хангуулах, уг асуудлаар намын анхан шатны байгууллагын нарийн бичгийн дарга, хэсгийн зохион байгуулагчдын илтгэл. сонсголыг намын хорооны товчоогоор сонсож арга туршлагыг нэгтгэн дүгнэж, нийтэд нэвтрүүлэх талаар онцгой анхаарах хэрэгтэй байна. 

МАХН-ын Төв Хорооны VII ( 1983 оны ) бүгд хурал дээр нөхөр Ю. Цэдэнбал хэлсэн үгэндээ << Аймаг, хот, районы намын хороод анхан шатны байгууллагыг удирдаж байгаа практикаа гүнзгий бөгөөд шүүмжлэлтэйгээр задлан шинжилж, энэ үндсэн дээр намын доод шатны байгууллагуудын ажилд болон тэдгээрийг удирдах үйл ажиллагаанд оршиж байгаа дутагдлыг арилгах талаар үр нөлөө бүхий арга хэмжээ авч байвал зохино >> гэж онцлон заасны дагуу анхан шатны байгууллагыг удирдаж. туслах зохион байгуулж идэвхжүүлэх арга барилаа байнга боловсронгуй болгож, үр нөлөөтэй ажил зохиох нь намын хороодын гол зорилт болж байна. 

