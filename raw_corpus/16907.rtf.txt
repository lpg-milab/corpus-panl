№4 (16907)
1988 оны нэгдүгээр сарын 5.
Шинэ механизм

<<Төлөвлөлт, аж ахуйн механизмыг төгөлдөржүүлэх, удирдлагыи захиргааны хуучин аргыг эдийн засгийн аргаар солих, ардчилал, ил тод байдлыг хөгжүүлэх талаар сүүлийн үед намаас манай орны тодорхой нөхцөлийг харгалзан өргөн хүрээтэн ажил явуулж байна. Энэ бол мөн чанартаа манай эдийн засгийн удирдлагын шинэчлэлийн үйл явц мөн>> гэж нөхөр Ж. Батмөнх МАХН-ын Төв Хорооны IV бүгд хурал дээр тэмдэглэж хэлээд 1988 оны зорилтыг тодорхойлсон билээ.

Аж ахуйн шинэ механизмыг тууштай нэвтрүүлж эдийн засгийн аргаар аж ахуйг эрхлэн хөтлөх олон талтай нарийн ажил үйлсийн шинэ оны нэг гол зорилт нь үндэсний орлогын үйлдвэрлэлийг нэмэгдүүлэх, нийгмийн хөдөлмөрийн бүтээмжийг дээшлүүлэх, материалын   зардлыг  бууруулах  төлөвлөгөөт  зорилтыг хангаж  чадаагүй  урьдын дутагдлыг   арилгахад чиглэх ёстой.

Шинэ онд улс ардын аж ахуйд 5.1 млрд төгрөгийн хөрөнгө оруулж, үндэсний орлогын үйлдвэрлэлийг 5.1 хувь өсгөхийн хамт улс ардын аж ахуйд фоднын өгөөжийн бууралтыг сааруулж, материал багтаамжийн өсөлтийг зогсоох, нийгмийн    хөдөлмөрийн бүтээмжийг хэлбэрэлтгүй дээшлүүлж, чанарын нэгдүгээр ангийн бүтээгдэхүүний үйлдвэрлэлийг нэмэгдүүлэх зэрэг эдийн засгийн амин чухал зорилтыг шийдвэрлэх ёстой.

Улс ардын   аж ахуйн бүх  салбарт чанар, үр  ашиг дээшлүүлэх тэргүүн зэргийн зорилттой уялдан  ард түмний аж байдал, соёлын түвшинг улам дээшлүүлэх асуудал мөн нэгэн адил шийдвэрлэгдэж, үүний тулд үйлдвэрлэлийн үр ашиг, чанар дээшлүүлэхийн төлөө бүх нийтийн тэмцлийг газар сайгүй, их бага бүх зүйл дээр жинхэнэ ёсоор өрнүүлэн удирдлагын ардчилсан үндсийг улам өргөтгөн хөгжүүлэх шаардлагатай  билээ.

Шинэ журмаар боловсруулж, эдийн засгийн шинэчлэлийг дэс  дараалалтай хэрэгжүүлж эхлэх жилийн хувьд 1988 оны ажил өмнөх жилүүдээс ялгарах нэг гол чанар нь орон нутгийн санаачилга, үйлдвэр аж ахуйн газрын тооцоо. бие даасан байдлыг илүү ихээр шаардах болно.

Улсын нэгдсэн төлөвлөгөөгөөр үйлдвэрлэлийн программ, үр ашиг, чанарын цөөхөн үзүүлэлтийг улсын даалгавар, эдийн засгийн. норматив, лимитийн хэлбэрээр үйлдвэр,  аж ахуйн газрын төлөвлөгөөнд туслуулахаар тогтоон өгсөн шинэ журам нь Намын Төв Хороо,  Сайд  нарын Зөвлөлөөс төлөвлөлт,  аж ахуйн механизмыг боловсронгуй болгох талаар гарсан тогтоолуудын дагуу үйлдвэрлэлийн анхдагч нэгж хөдөлмөрийн хамт олны өөрсдөө нарийвчлан боловсруулж төлөвлөн, түүнээ мөрдөж хэрэгжүүлэх хариуцлагыг тэдэнд шууд ноогдуулсныг хамт олны гишүүн бүр гүнээ ухамсарлахыг шаардаж байна.  

Шинэ журам нь улсын төлөвлөгөөгөөр салбар, үйлдвэр аж ахуйн газар, аймаг, хотод үйлдвэрлэл, үйлчилгээний бараг бүх үзүүлэлт хэрэгжүүлэх арга хэмжээг нэгбүрчлэн төлөвлөж,. дээрээс батлан өгдөг байснаас үйлдвэрлэгчид тэрхүү тоон үзүүлэлтэд л хүрэх тухай бодохоос өөр юм санахгүй, нэг ёсондоо хэлбэрддэг хуучин сэтгэлгээнээс хөдөлмөрийн хамт олныг чөлөөлж харин үйлдвэрлэлээ өөрсдөө бие даан эрхэлж явуулах өргөн боломжийг бүрдүүлж байгаагийн хамт улс, орон нутаг, хүн амын эрэлт хэрэгцээг болон улс ардын аж ахуйн тэнцвэр балансажлыг  хангахад тэднээс хүлээх үүрэг хариуцлагыг дээшлүүлэх болно.

МАХН-ын Төв Хороо саяхан гаргасан тогтоолдоо шинэ оны төлөвлөгөөг боловсруулж батлах, биелэлтийг зохион байгуулах ажлын чиглэлийг тодорхойлж өгсөн дагуу  үйлдвэрлэлийг чиглүүлэн хөтлөгч удирдлагын гол хэрэгсэл нь үйлдвэрлэгч. хэрэглэгчдийн хооронд шууд байгуулсан аж ахуйн гэрээ байх болно. 

Аж ахуйн  гэрээ нь нийгмийн эрэлт хэрэгцээний өөрчлөлтийг  тухай бүр тусгаж, түүнийг хангахад үйлдвэрлэгч, хэрэглэгчдийн сонирхлыг төрүүлэх, үйлдвэрлэл, хангалтыг уян хатан зохион байгуулах жинхэнэ амьд бүтээлч арга бөгөөд ийнхүү нийгмийн үйлдвэрлэлийг хэрэглэгчид рүү хандуулж байгаа нь салбарын болон  орон   нутгийн   удирдлага,   үйлдвэр,аж ахуйн газарт нийгмийн хэрэгцээг тасралтгүй бүрэн дүүрэн хангах талаар ногдож бангаа өндөр үүрэг хариуцлага, итгэл найдвар юм. 
Бүтээгдэхүүний нэр төрлийг олшруулах, үйлдвэрлэлийг нэмэгдүүлэх, ялангуяа хүнсний бүтээгдэхүүний үйлдвэрлэл, хангамжийг сайжруулах үүрэг, хариуцлагаа үйлдвэрлэгчид хэнтэй ч хуваалцалгүй бие даан хүлээх ёстой.

Үйлдвэрлэлийн  хүч чадал боломжтой мөртөө хөдөлмөрчдийн хэрэгцээг үйлдвэрлэлийнхээ боломжийг аль болохоор дүүрэн ашиглан хангах, нийгмийн үйлдвэрлэл, хэрэглээний тэнцвэрийг барих талаар санаа тавих өндөр хариуцлага үйлдвэр, худалдаа, тээврийн салбарын байгууллагад ногдож байна. Хөдөлмөрчдийн эрэлт хэрэгцээг төв, орон нутаг, байршлаар нарийвчлан судлах, захиалгыг үндэслэлтэй зөв тодорхойлох,  хэрэглэгчдэд хүрэлцээтэй үйлчлэх, хуваарилалт,  худалдааг боловсронгуй болгох зэргээр үйлдвэрлэгчидтэй туйлын ойр, нягт хамтран ажиллах хэрэгтэй байна.

1988 оны   төлөвлөгөөг  анхнаас нь  хөдөлмөрийн хамт олон боловсруулж, өөрсдөө баталж байгаа учир хамтын бүтээл,  хамтын   зорилт,   тэр чанараараа   ч хамтын хүчээр сайтар хэрэгжих ёстой.

Төлөвлөгөөт зорилтынхоо биелэлтийг хангах төдийгүй үйлдвэрлэснээ борлуулах асуудлыг ч үйлдвэрлэгчид гардан хариуцах учиртай тул авхаалж самбаа, бүтээлч үйл ажиллагаа, өөрийгөө хөгжүүлэх өөрчлө,  шинэ нөхцөлд ажиллах чадвараа шинжин үзэж дүгнэлт өгч идэвхжүүлэх шаардлага аяндаа урган гарч байна. Орон нутгийн  эрэлт хэрэгцээ, хэрэглэгчийн захиалгыг ч нарийн судлахгүйгээр нийгмийн хэрэгцээг хангах, үйлдвэрлэлийн үр ашгийг дээшлүүлэхэд тийм ч хялбар биш тул хамт олны дотор байгаа нөөц бололцоог илрүүлэн ашиглахын төлөө, хөдөлмөрийн хүмүүсийн бүтээлч санаачилга, идэвх сонирхлыг бүх талаар дэмжин өрнүүлэх нь нам, улс, олон нийтийн бүх шатны байгууллагын хариуцлагатай шинэ зорилт болж байна.