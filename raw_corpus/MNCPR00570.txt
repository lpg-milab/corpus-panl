Ерөнхийлөгч Н.Энхбаяр төрийн өндөр цол, одон медаль гардууллаа

Үйлдвэрлэл, үйлчилгээ, боловсрол, эрүүл мэнд, татвар, тээвэр, эрчим хүч, уул уурхай, хэвлэл мэдээлэл, цагдаа, онцгой байдал, төр захиргааны болон төрийн бус байгууллагад олон жил санаачилга, үр бүтээлтэй ажиллаж байгаа хүмүүст Монгол Улсын Ерөнхийлөгч Н.Энхбаяр төрийн өндөр цол, одон медаль гардууллаа.
ШУТИС-ийн Компьютер менежментийн сургуулийн зөвлөх, профессор Л.Гүржавт Монгол Улсын шинжлэх ухааны гавьяат зүтгэлтэн цол, ШУА-ийн Хэл зохиолын хүрээлэнгийн эрдэм шинжилгээний ажилтан доктор, профессор С.Лочинд Монгол Улсын соёлын гавьяат зүтгэлтэн цол, Хүмүүнлэгийн ухааны их сургуулийн сэтгүүл зүйн тэнхимийн эрхлэгч Д.Цэмбэлд Монгол Улсын соёлын гавьяат зүтгэлтэн цол, Соёл урлагийн их сургуулийн захирал Д.Цэдэвт Монгол Улсын соёлын гавьяат зүтгэлтэн цол, ШУА-ийн Археологийн хүрээлэнгийн захирал Д.Цэвээндоржид Монгол Улсын шинжлэх ухааны гавьяат зүтгэлтэн цол, Нийслэлийн "Орчлон" дунд сургуулийн сургалтын менежер, зөвлөх багш Б.Сурмаажавт Монгол Улсын гавьяат багш цол, Нийслэлийн үйлдвэр, үйлчилгээний "ХӨМ" ХХК-ийн ерөнхий захирал Д.Мичкад Монгол Улсын үйлчилгээний гавьяат ажилтан цол, Архангай аймгийн Батцэнгэл сумын сум дундын эмнэлгийн салбарын эрхлэгч, мэс заслын их эмч О.Дашдэндэвт Монгол Улсын хүний гавьяат эмч цол, Баян-Өлгий аймгийн нэгдсэн эмнэлгийн мэс заслын зөвлөх эмч Н.Есейд Монгол Улсын хүний гавьяат эмч цол, Төвийн бүсийн цахилгаан дамжуулах сүлжээ төрийн өмчит хувьцаат компанийн зөвлөх инженер Н.Намхайд Монгол Улсын аж үйлдвэрийн гавьяат ажилтан цол, Сэлэнгэ аймгийн Биеийн тамир, спортын хорооны ахлах дасгалжуулагч Г.Дэмбэрэлсайханд Монгол Улсын гавьяат дасгалжуулагч цол, ХААИС-ийн Агробиологийн сургуулийн багш, доктор, профессор Б.Доржид Монгол Улсын гавьяат агрономич цол тус тус хүртээлээ. Хөдөлмөрийн гавьяаны улаан тугийн одонгоор Хараагүй иргэдийн хөдөлмөр сургалтын үйлдвэрийн захирал Л.Дүгэрсүрэн, Шинжлэх ухаан технологийн сангийн захирал Х.Цоохүү нарыг, "Алтан гадас" одонгоор Нийслэлийн Ус суваг удирдах газрын эдийн засагч З.Алтанцэцэг, Өмнөговь аймгийн Даланзадгад сумын гуравдугаар сургуулийн багш Ц.Амарсайхан, Увс аймгийн Наранбулаг сумын Алдар багийн Засаг дарга Т.Батаа, "Эрчим хүчний барилга угсралт трест" ХК-ийн жолооч Н.Баярсайхан, "НҮБ-ын ардчилсан парламент" төслийн зөвлөх Б.Долгор нарын хүмүүсийг, цэргийн гавьяаны одонгоор Замын цагдаагийн газрын тасгийн дарга, цагдаагийн дэд хурандаа Д.Оюунчимэгийг, Хөдөлмөрийн хүндэт медалиар "Эрдэнэ зам" ХХК-ийн дэд захирал Б.Жаргалсайхан, Баянгол дүүргийн 38 дугаар сургуулийн газарзүйн багш У.Жимсээ, Улсын Клиникийн нэгдсэн хоёрдугаар эмнэлгийн инженер, тасгийн эрхлэгч Ч.Нямсүрэн нарыг, цэргийн хүндэт медалиар Хан-Уул дүүргийн Онцгой байдлын хэлтсийн гал унтраах 14 дүгээр ангийн салааны захирагч Б.Бат-Очир нарыг шагналаа гэж Ерөнхийлөгчийн хэвлэл, мэдээллийн албанаас мэдээллээ. 
