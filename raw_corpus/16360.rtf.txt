№83 (16360)          
1986 оны дөрөвдүгээр сарын 6.
Цагийн гарз - нөхөшгүй хохирол

Цаг ашиглалт, хэмнэлт бол Марксын томъёолсноор социализм, коммунизмын оршин тогтнож, хөгжин дэвших эдийн засгаар барахгүй нийгмийн тэргүүн зэргийн ач холбогдолтой хууль юм. 

Ажлын цагийг үр ашигтай, хэмнэлттэй ашиглаж, элдэв гарзыг хязгаарлаж, чөлөөт цагийг нэмэгдүүлэн, зөв зохистой ашиглах асуудал бол манан хөгжил дэвшлийн үйлсийг эрчимжүүлэх гол хэрэглүүрийн нэг бас хөдөлмөрчдийн бие бялдар, оюуны потенциалыг нэмэгдүүлэх үндсэн нөхцөл мөн. Манай улсын Үндсэн хуульд << Тус орны үйлдвэрлэх хучин хөгжих тутам ажлын цагийг хорогдуулж, төрөл бүрийн үйлчилгээг сайжруулан хөдөлмөрчдөд ойр дөт болгох замаар хөдөлмөрчдийн чөлөөт цагийг нэмэгдүүлж тэрхүү чөлөөт цагаа гагцхүү амрахдаа биш харин мэдлэг боловсролоо дэлгэрүүлэн бие бялдар, оюун ухаанаа хөгжүүлэхэд улам улмаар ашиглах боломж олгоход БНМАУ-ын бодлого чиглэгдсэн байна >> гэж заасан юм. Хуульчлан бататгасан энэ бодлого манай нам, төрийн өдөр тутмын уйл ажиллагаагаар хэрэгжиж байдаг учраас цагийн ашиглалтыг сайжруулах, хөдөлмөрчдийн чөлөөт цагийг нэмэгдүүлэх талаар олон чухал арга хэмжээ авч, соёл, шинжлэх ухаан, спортын шинэ шинэ төв байгуулж хөдөлмөрчдийн боловсролыг ажлын бус цагаар дээшлүүлэх нэгдсэн систем бий болгож, хүүний дагуу түр, улирал. орой. эчнээ сургуульд олон мянган хүнийг сургалт, бие даасан бүтээлч ажиллагааг өрнүүлэхэд шаардагдах бүх бололцоог бий болгосоор байна. Тус орны нийгэм, эдийн засгийг 19861990 онд хөгжүүлэх Үндсэн чиглэлийн төсөлд хөдөлмөрчдийн оюун санааны хэрэгцээг аль болох бүрэн хангах, социалист аж төрөх ёсыг төлөвшүүлэх, соёлын үйлчилгээний хүрээг өргөтгөх, биеийн тамир спорт эрхлэх, соёл, урлаг, утга зохиол, ном хэвлэлийн хэрэгцээг хангах, материаллаг баазыг бэхжүүлэх талаар өргөн хүрээтэй зорилт дэвшүүллээ. 

Материалын болон оюуны үнэт зүйлсийг бүтээхэд шаардагдах боловсрол, мэргэжил, соёлч байдал. уран сайхны билиг авьяасаа хөгжүүлэхэд хөдөлмөрчдөд олгож байгаа эдгээр бололцоог үр нөлөөтэй болгох гол хучин зүйл нь цаг ашиглалт юм. Ялангуяа чөлөөт цагийн ашиглалтыг сайжруулж, бие хүний өвтэгш хүмүүжлийн хэрэгцээнд бүрэн дүүрэн зориулаагүй цагт материаллаг баазын нөхцөл бололцоо нэмэгдсэний үр дүн гарахгүйгээр барахгүй чөлөөт цагийг ихэсгэсний утга агуулга ч алдагдах болов. Чөлөөт цаг бол хүний үзэмжийн зүйл биш харин нийгмээс гишүүддээ олгож байгаа өргөн бололцоо, нийгмийн үнэтэй чухал баялаг мөн. Энэ баялгийг үрж гарздах нь нийгмийг ч, хувь хүнийг ч давхар хохироож байгаа хариуцлагагүй, зарчимгүй, үрэлгэн явдал гэж үзэж нийтээр тэмцэх ёстой. 

Манай хүн бүрийн нийт цагийн фондын гуравны хоёрыг ажлын бус цаг эзэлж байгаа бөгөөд түүнээс зөвхөн гуравхан цагийг найман настайгаасаа 60 нас хүртэл өдөр тутам мэдлэг боловсролоо дээшлүүлэхэд зориулбал 56940 цаг буюу найман дээд сургууль төгсөх хугацаа болно. Гэтэл ийм их бололцоог эзний ёсоор зөв зохистой ашиглах ухамсар, хүмүүжил дутсан учраас нийгмээс олгосон чөлөөт цагт хайхрамжгүй хандаж, дэмий өнгөрүүлж, эргэж нөхөгддөггүй унах цагийн асар их гарз хохирол гарсаар байна. 

Өнөөдөр эрдэмтэд чөлөөт цагийг зөв боловсон өнгөрүүлэх таван зуун хэлбэр байдгийг тооцоолж гаргажээ. Гэтэл чөлөөт цагаа ур ашиггүй өнгөрүүлсэн залуу хүнтэй Хувьсгалт Залуучуудын Эвлэлийн байгууллага нүүр тулж ярилцахгүй байна. Чөлөөт цагаа зөв өнгөрөөж чаддаггүй ажилчин хүнийг Монголын Үйлдвэрчний Эвлэлийн байгууллага анзаарахгүй байна. Чөлөөт цагийн ашиглалтыг ажлын цагийн адил хэмжээнд өргөн тавьж түүнийг зөв зохицуулах, чөлөөт цагийн агуулгыг сайжруулах, материаллаг баазыг өргөтгөх асуудал нам, улсын байгууллагын удирдах ажилтнуудын хараанд ч тэр бүрий өртөхгүй байна. 

Чөлөөт цагаа өнгөрүүлэх соёл, хүмүүжлээр дутмаг хүмүүс хагас, бүтэн сайн буюу амралтын өдрөөр архи ууж согтуурах, хөзөр даалуу эргүүлэх зэргээр дампуурч байгаад маргааш нь ажилд ирэхдээ биеийн алжаал нь гарах битгий хэл улам доройтоод хөдөлмөрийн бүтээмж нь эрс буурч заримдаа бүтээгдэхүүний гологдол ч гаргадаг байна. 

Ийм тохиолдол ихэвчлэн гэм зэмгүй өнгөрч, хувийнхаа цагийг яаж ашиглах нь албан ярианы сэдэв биш мэтээр боддог хазгай ташаа ойлголт газар авчээ. 

Хүмүүсийн соёлын түвшинг дээшлүүлж, хөдөлмөрийн бүтээмжийг нэмэгдүүлэх, өвтэгш хүмүүжлийг бүрдүүлэх зорилгоор гишүүддээ нийгмээс тусгайлан олгож байгаа чөлөөт цагийн бололцоог зориулалтаар нь үр дүнтэй ашиглах асуудлыг нам, улс, ялангуяа олон нийтийн байгууллагууд шууд хяналтдаа авч зохицуулах цаг болжээ. 

Хүмүүсийн чөлөөт цагийг зөв боловсон үр ашигтай өнгөрүүлэхэд зориулсан соёл, хүмүүжлийн ажлын материаллаг баазыг аль болохоор бүрэн дүүрэн ашиглаж, тэнд зохиох арга хэмжээг чанартай сонирхолтой олон хэлбэртэй болгууштай байна. Орон нутгийн нам, улс, олон нийт, урлаг, соёлыг байгууллагын ажлын уялдаа холбоог эрс сайжруулж, клуб, улаан булан цэнгэлдэх хүрээлэн, үзвэр үйлчилгээний газрыг хөдөлмөрчдийн чөлөөт цагийг үр нөлөөтэй өнгөрүүлэх чиглэсэн зорилго төлөвлөгөөтэй бодлогод зохицуулах хэрэгтэй байна. Хөдөлмөрчдийн сонирхлын дагуу төрөл бүрийн бүлгэм, дугуйлан, нэгдлүүд ажиллуулж байгууллагаараа зохион бүтээгч, уран сайханч, цаначин, тэшүүрчин, шатарчин, одон бөмбөгч болох хөдөлгөөнийг өрнүүлэх, бригад, суурь, орон сууцны байшин, гэр хорооллоор дамжуулан номын шуудан үйлчилгээ бий болгох, хэвлэл номтой нөхөрлүүлэх, хөгжим сурталчлах, цэцэрлэгжүүлэх, туслах аж ахуй эрхлэх зэрэг олон төрлийн ажил зохиож нэгэнт урсан өнгөрчихвөл эргэж нөхөгдөшгүй цаг хугацааны хүчин зүйлийн ашиглалтыг сайжруулан, манай хүмүүсийн чөлөөт цагийн гарзыг багасгаж, агуулгыг нь гүнзгийрүүлэх хэрэгтэй байна. Энэ бол нийгмээс чөлөөт цаг авдгийн хувьд иргэн бүрийн ариун үүрэг, тэдэнд олгосон үнэт баялгаа үрээхгүй байхад хяналт тавих нийгмийн ч үүрэг мөн. 

