№165(17068)      
1988 оны долдугаар сарын 11.  
АРДЫН ХУВЬСГАЛЫН АЧ ГАВЬЯА

Өнөөдөр социалист монголын хөдөлмөрчид өөрийн үндэсний их баяр Монгол ардын хувьсгалын 67 жилийн ойг олон төгөлдөр тэмдэглэж байна. Аугаа их Октябрийн социалист хувьсгалын шууд нөлөөгөөр мандсан 1921 оны Ардын хувьсгал монголын ард түмний түүхэнд үндсэн эргэлт болж, манай эх орны бүх талын хөгжил цэцэглэлтийн өргөн хэтийн төлөвийг нээж өгсөн билээ. 

Ардын эрхт социалист Монгол орон бол. ардын хувьсгалын ялалтаас эх авсан манай Гэгээн замнал, монголын ард түмний түүхэн уйл бүтээлийн гол үр дүн юм. Ард түмэн маань төрийнхөө жолоог барьж, хөдөлмөрлөх, бүтээх, сурах, соёлжих, амрах, уг хэлэх, хэвлэх нийтлэх бүрэн эрхээ эдэлж, гүрэн улсынхаа эзэн болж, нийгэм, үйлдвэрлэлийг бүтээлчээр, эзний ёсоор зохион байгуулдаг Болсон нь манай нийгмийн өнөөгийн үндсэн шинж мөн. 

Үйлдвэрлэлийн хэрэгслийг нийтээрээ өмчилж, социалист үйлдвэрлэлийн харилцаагаар, социалист ёсоор аж төрөх зарчмаар амьдарч байгаа манай хөдөлмөрчид улс орондоо олон салбартай социалист аж ахуй идэвхийлэн байгуулж байна. ЭЗХТЗийн ангилалд тусгасан аж үйлдвэрийн 16 том салбарын арван дөрөвт хамаарах үйлдвэр манайд хөгжиж, үйлдвэрлэлийн үндсэн фонд 1925 оныхоос 61 дахин өсөж, цаашдын хөгжлийн хэтийн Сайхан төлөв нээгдээд байна. 

Хүн хүнээ дарлах ёсыг эгнэгт устгаад улмаар хүний сайн сайхны төлөө бүхнийг зориулах зарчим манай нам, төрийн үйл ажиллагааны нэг гол чиглэл боллоо. Бүхнийг хүний төлөө зориулсан манай оронд шинэ хун тал бүрээр төлөвшиж, бүх нийтээр бичигтэн болж, бүрэн бус дунд боловсрол олох түгээмэл зорилт тавьж, соёл урлаг, шинжлэх ухааныг хөгжүүлж, үр шимийг нь өргөн олон нийтэд хүртээх болов. Нийт ажиллагчдын 70 гаруй хувийг ерөнхий боловсролын дундаас дээш боловсролтой хүмүүс эзэлдэг манай орны улс ардын аж ахуйн салбарт 130 шахам мянган дээд, тусгай дунд боловсролтой хүмүүс ажиллаж, нийгмийн оюуны чадавхи тасралтгүй өсөн нэмэгдэл байна. 

Монгол хүн бурхны номлол, сүсэг бишрэлийн хүлээснээс чөлөөлөгдөж, марксист ленинист сургаал түүний оюун санаа, ертөнцийг үзэх үзлийн нь үндэс боллоо. 

Социалист монголын өнөөгийн хүрсэн өндөрлөг нь манай ард түмний үе үеийнхний амь биеэ хайргүй Баатарлаг тэмцэл, эх оронч хөдөлмөр чармайлтын үр дүн, ах үү Зөвлөлт Холбоот Улс, бусад анд нөхдийн маань нөхөрсөг тусламжийн ач юм. Манай ард түмэн олсон амжилт арвинтай боловч ололтдоо тайвширч алгуурлан суухыг тэвчдэггүй заншлаараа өдрөөс өдөрт шинэ " бүтээл, шинэ ахицад тэмүүлж туулсан замаа, хийсэн ажлаа шүүмжлэлтэйгээр цэгнэн үздэг билээ. МАХН-ын XIX их хурал, Намын Төв Хорооны Ш, IV ( 1987 он ) бүгд хурлууд улс орны эдийн засгийн өнөөгийн байдалд буурьтай шинжилгээ хийж, ЗХУ, социалист бусад орны туршлагыг харгалзан улс ардын аж ахуйн төлөвлөлт, удирдлагын арга барилыг өөрчлөн сайжруулах, эдийн засгийн шинэчлэл хийж тодорхой зорилт дэвшүүлснийг хэрэгжүүлэхээр улс орон хөдөлмөрийн идэвхээ өрнүүлж байгаа үед хувьсгалынхаа октябрийг хийж байна. 

Улс ардын аж ахуйд үр ашиг, чанарыг дээшлүүлэх зорилтыг хэрэгжүүлэхийн тулд төлөвлөлтийг сайжруулах, аж ахуйн механизмыг боловсронгуй болгох, бүтээгдэхүүн, ажил гүйлгээний чанарыг дээшлүүлэх тэмцлийг хүчтэй болгох чиглэлээр олон чухал арга хэмжээ авч, эдийн засгийн салбарт шинэчлэлийг гүнзгийрүүлэх үйл явдал өрнөж байна. 

Эдийн засгийн шинэчлэлийг хэрэгжүүлэхийн учир зорилгыг малчин, тариачин, ажилчин, сэхээтэн нийтээр халуунаар дэмжиж нийгмийн материаллаг Баялгийг гардан бүтээх үйл явцад амьд ажил хэрэг болгохыг хөдөлмөрчид зорьж байна. 

Аж үйлдвэр, хөдөө аж ахуй болон бусад салбарт нэгэнт бий болсон боломж, чадавхийг бүрэн дүүрэн ашиглах, аж ахуйн бие даасан ажиллагааг бэхжүүлж, Эдийн засгийн аргаар удирдах, хөдөлмөрчдийн хэрэгцээг чанар сайтай аж үйлдвэр, хөдөө аж ахуйн бүтээгдэхүүнээр хангах талаар гаргасан олон чухал шийдвэрийг тогтвортой биелүүлэх нь хувьсгалынхаа үйл хэргийг улам бадруулан, эх орноо хөгжүүлэх үйл хэрэг мөн гэж хүн ард маань бүрэн дүүрэн ойлгон, ухамсарлаж байна. 

МАХН-ын Төв Хороонд болсон нам, аж ахуйн идэвхтний зөвлөлгөөнийг хааж үг хэлэхдээ нөхөр Ж. Батмөнх Манайд шинэчлэлийн ажил үндсэндээ амжилттай явагдаж байна. . . Шинэчлэл нь зөвхөн эдийн засгийн хүрээгээр хязгаарлагдахгүй, үзэл суртал хүмүүжил, ёс суртахуун зэрэг манай нийгмийн амьдралын бүх хүрээг хамарсан их өргөн ажил юм >> гэж цохон тэмдэглэсэн билээ. Ардын хувьсгал манай эх орны нуур царайг үндсээр нь өөрчлөн шинэчилсэн тэр аугаа их өөрчлөлт ялгуусан амжилтаар үргэлжилсээр байна. 

Ардыи хувьсгалын ач гавьяаг ярихдаа бид дэлхийн коммунист, ажилчны хөдөлгөөний ололт амжилтын бүрэлдэхүүн хэсэг гэж үзэж, интернационалч үүргээ гүнээ ухамсарлаж байдаг билээ. Саяхан Москвад хуралдсан ЗХУКН-ын Бүх холбоодын XIX бага хурал даян дэлхийн шударга түмний улс төрийн сэтгэлгээнд онцгой нөлөөтэй түүхэн том үйл явдал боллоо. МАХН-ын XIX их хурал, Намын Төв Хорооны сүүлчийн бүгд хурлуудаас удирдлагын арга барилыг өөрчлөн сайжруулахаар дэвшүүлсэн зорилтыг хэрэгжүүлэх талаар манай нам, улс, олон нийтийн байгууллагаас зохиох ажилд Бүх холбоодын намын бага хурлын үзэл санаа, туршлага, шийдвэр онцгой ач холбогдолтой юм. 

Шинэ Монгол улс үүсэж байгуулагдсан анхны өдрөөсөө эхлэн ертөнцийн улс түмэнтэй эв найртай, энх тунх аж төрөх эрмэлзэлтэйгээ ёслол төгөлдөр тунхаглаж, улс түмний энх тайван, хамтын ажиллагааг бэхжүүлэхийн төлөө энхийг эрхэмлэгч гадаад бодлого тууштай баримталж ирэв. Хүн төрөлхтнийг халуун цөмийн сүйрлээс ангижруулах, дайн дэлхийд энх тайван байдлыг сахин хамгаалахын төлөө ЗХУ, социалист бусад орны хүч чармайлт, энхийг эрхэмлэгч шинэ санал, санаачилга, ЗХУ, АНУ-ын удирдлагын удаа дараагийн уулзалтын ур дүнд цөмийн зэвсгийг устгах, хорогдуулах эхний алхам хийснийг монголын ард түмэн нэгэн дуугаар дэмжиж, халуун баяр хүргэж байна. 

Монгол ардын хувьсгалын 67 жилийн ойн баярыг ёслон тэмдэглэхдээ монголын ард түмэн ирээдүйдээ бат итгэлтэйгээр хөдөлмөрлөж бүтээхийн өндөр зорилго тэмүүлэл дүүрэн байна.

