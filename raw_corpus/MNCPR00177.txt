Эмэгтэйчүүдэд зориулсан "Molly’s"-ийг Монголд анх удаагаа оруулж ирлээ

"Gift box" гэхээр танд төдийлөн танил санагдахгүй байж болох юм. Шууд утгаараа бол "бэлэгний хайрцаг" хэмээн буух энэ үг дэлхийн худалдаа, үйлчилгээний орчин үеийн нэгэн өвөрмөц өнгө төрх, дэвшлийг бэлгэддэг гэж болно.
Манайхан энэ хэлбэрийн үйлчилгээг өөр өөрсдийнхөөрөө мэддэг ч яг сонгодог утгаар нь хүлээн авч байсан нь тэр бүр үгүй. Тэгвэл Монголдоо томоохонд тооцогдох цөөн хэдхэн импортлогчдын нэг "CRM" компани "Gift box"-ыг жинхэнэ утгаар нь мэдрэх боломжийг хэрэглэгчиддээ олгохоор шийджээ. Ирэх долоо хоногт зохион байгуулах уг худалдаагаараа эднийх дэлхийн шилдэг гурван үйлдвэрлэгчийн нэг Франц улсын "Pernod Ricard" группын дэлхийд алдартай брэндүүд болох хэд хэдэн нэр төрлийн конъяк, вискиг хэрэглэгчиддээ санал болгох гэж байна. Хүндэтгэлийн бэлэгний хамгийн том сонголт болох энэ хувилбарыг орчин үеийн худалдааны менежерүүд зөвхөн тэргүүн зэргийн брэндийн худалдаагаар л дамжуулан хүмүүсийн итгэлтэй харилцааны салшгүй нэг хэсэг болгож чадсан юм. Тиймээс хуурамч хүнсний бүтээгдэхүүн ямар ч хяналтгүйгээр худалдаалагддаг эрсдэл өндөртэй манай зах зээл дээр жинхэнэ брэндийг олж хэрэглэхийг хүсч буй хэн бүхэнд ирэх долоо хоногоос тус компанийн нэрийн барааны " Chivas shop" дэлгүүр, "Скай" их дэлгүүр, Номингийн сүлжээ дэлгүүрүүд, "UB март" болон "Мастер фүүдс" зэрэг супермаркетуудыг зорихыг худалдааны менежерүүд зөвлөж байна. Монголынхоо дотоодын зах зээлийг оригиналь хүнсний бүтээгдэхүүнээр хангах зорилгодоо хэдийнэ хүрчихээд буй "CRM" компанийнхан дэлхийн "Топ-3" өргөмжлөлт Франц улсын "Pernod Recard" группын Монгол дахь албан ёсны борлуулагчаар сонгогдсон түүхийг одоо сөхөцгөөе. Энэхүү дэлхийд алдартай группийнхэн өөрийн брэндийн виски, конъяк, виногоо анх 2005 онд Монголд экспортлох болж өөрийн албан ёсны төлөөлөгчөөрөө эднийхийг сонгосон байдаг. Ингээд монголчууд дэлхийн вискиний хаан гэгдэх "Chivas Regal", "Royal Salute", Ирландын "Jameson", Шотландын "Glenlivet", "Clan Campbell" , "Valentine's", Солонгосын "Imperial" зэрэг алдартай виски, Гурван зуун жилийн түүхтэй, цагаан усан үзэмнээс гаргаж авдаг "Martell"-ийн төрлийн конъякууд, эмэгтэйчүүдэд зориулсан эмчилгээний чанартай Францын "Dubonnet", "Windham Bin 555", "Jakob's Greek" зэрэг дарснууд, "Beefeater", "Seagramm" жин, "Stolichnaya", "Wybrowa" зэрэг водкаг амтлах болсон байна. Түүнчлэн дарсны эх орон хэмээн зүй ёсоор нэрлэгддэг Аргентин улсаас ч амт чанар сайтай вино оруулж ирэн хэрэглэгчдийнхээ сонголтыг улам өргөжүүлж байгаа юм. "Windhamm Bin 555", "Windhamm Bin 888" дарсыг өдөр тутам нэг хундагыг тогтмол хэрэглэвэл дархлааг сайжруулж, цусны даралтыг тогтмолжуулан, цус харвалт, хорт хавдраас урьдчилан сэргийлдэг болохыг эмч нар тогтоожээ. 2000 онд олон улсын тэмцээнээс хэд хэдэн төрлөөр алтан медаль хүртсэн "Chateau del Valle" нэртэй, улаан, цагаан энэ дарс нь тус улсын Андын нурууны доор орших үржил шимт Уллата хөндийн жимсний тариалангаас гаргаж авдаг гэдгээрээ нэн сонирхолтой бөгөөд Мендоза мужийн дарсны давтагдашгүй амтыг харуулдаг байна. "CRM" компани нь Европоос зөвхөн спирт, ундааны төрлийн брэндүүдээр хэрэглэгчдээ хангаад зогсохгүй Турк улсаас чанарын өндөр стандарт бүхий "Big Prens" нэрийн жигнэмэг болон бусад амттанг импортлох болсон нь аль хэдийнэ хэрэглэгчдийнхээ хүрээг тэлж чаджээ. Туркийн "ANI" компанийн нэр төрийн баталгаа болсон бүтээгдэхүүнүүд гэж болно. Хамгийн сүүлд өнгөрсөн наймдугаар сараас эхлэн Ирландаас оруулж ирж буй нэгэн содон нэрийн ликёрийг танилцуулъя. "Molly’s", "Maloney’s" нэртэй эдгээр бүтээгдэхүүнүүд нь тус улсын цэвэр сүүн кремийг олон жил хадгалсан ирланд виски, цэвэр шоколад, Ирландын байгалийн цэвэр, зөөлрүүлсэн усаар найруулсан давтагдашгүй амт, чанараараа онцгой бүтээгдэхүүн юм. Эдгээр нь 2005 онд олон улсын үзэсгэлэнгээс алтан медаль хүртсэн юм. "CRM" компанийн эх орондоо оруулж ирж буй дээрх брэндүүдийн зах зээл дээрх хуурамч бүтээгдэхүүнээс ялгарах тэмдэг нь "Оригиналь" гэсэн бичиг бүхий дардас юм байна. Тус компанийн борлуулалтын баг дээрх брэндүүдээс захиалагчдадаа хүргэхдээ нэг ширхэг ч гэлтгүй хүргэж өгч үйлчилдэг нь хэрэглэгчдийнхээ талархлыг хүлээсэн үйлчилгээ болж чадсан байна. 
Н.Пагма
