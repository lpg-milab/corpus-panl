Бразилд дэлхийн хамгийн залуу аварга төрлөө

Өнгөрсөн амралтын өдрүүдэд болж өнгөрсөн "Формула-1" уралдааны Бразилийн Гранприд "Рено" багийн тамирчин Фернандо Алонсо III байр эзэлснээр үлдсэн тэмцээнүүдээс үл харгалзан энэ жилийн дэлхийн аварга болох нь тодорхой боллоо. 
II байрт яваа Макларен багийн нисгэгч Кими Райккенен хэдийгээр дэд байранд орсон боловч үлдсэн уралдаануудад түрүүлээд ч испани тамирчинг гүйцэх боломжгүй болж байгаа юм. Ингээд хоёр уралдаан дутуу байхад Фернандо Алонсо 24 нас 57 хоногтой байхдаа дэлхийн аварга болсноор түүхэнд хамгийн залуу аварга гэж бичигдэхээр болов. Түүнээс өмнө энэ гуншинг 33 настай Жими Кларк эзэмшиж байсан. Ерөнхийдөө Бразилийн гранпри тайвандуухан болж өнгөрлөө. Эхний гараанд л болсон бага зэргийн ослыг эс тооцвол нисгэгчид бариа хүртэл "журамтайхан шиг" уралдсаар тэмцээнийг дуусгав. "Мөнгөн сум"-ын хоёр нисгэгч энэ удаа элдэв алдаа гаргалгүй уралдсаар эхний байруудыг эзлэв. Ингэснээр зохион бүтээгчийн цомд өрсөлдөх бүрэн боломжтой болж ирлээ. Түүгээр ч зогсохгүй Хуан Пабло Монтойя III байранд байсан алдарт Шумахрийн өмнө хувийн дүнгээр бичигдэх болж байна. Хувийн дүн: Фернандо Алонсо (Рено) -117 оноо Кими Райккенен (Макларен) -94 оноо Хуан Пабло Монтойя (Макларен) -60 оноо Багийн дүн: Макларен -164 оноо Рено -162 оноо Феррари -98 оноо 
Бэлтгэсэн Б.ХУЛАН 
