Соёлын байгууллагын эдийн засгийн шинэчлэл 

<< Намаас соёл, урлагийн салбарыг удирдах удирдлагыг мэргэжлийн удирдлагатай нягт хослуулж, урлаг, соёлын байгууллагууд ардчиллын нөхцөлд бие дааж, уран бүтээлчдийн санаачилгыг өрнүүлэх, бүтээлч эрэл хайгуул хийх бололцоог хангаж ажиллах нь энэ салбар дахь өөрчлөлт, шинэчлэлийн гол асуудал мөн >> гэж МАХН-ын Төв Хорооны V бүгд хурлын тогтоолд заасан билээ. 

Төвийн мэргэжлийн урлагийн байгууллагуудад хийгдэж байгаа эдийн засгийн туршилт нь тавих бүтээлээ өөрсдөө сонгох, хэмнэсэн татаасаа ( дотац ) мэдэлдээ үлдээж шагналын болон уран бүтээл, үйлдвэрлэл, нийгмийн хөгжлийн сан байгуулах, туурвисан бүтээлийн чанар, үзвэрийн тасалбарын үнэ мэт ийг олны эрэлт хүсэлтийг харгалзан өөрсдөө үнэлж тогтоох, жүжигчид, уран бүтээлчдэд олгодог тоглолтын нэмэгдлийн хэмжээг хамт олноороо хэлэлцэж шийдэх, тоглолтонд шаардагдах зарим материалыг бэлэн мөнгөөр худалдаж авах, хуримтлагдсан хувцас, хэрэгслийн хэрэгцээгүй хэсгийг борлуулах, цалингийн сандаа багтаан орон тоог зохицуулах, жүжигчдийн мэргэжлийн зэрэг, цалинг байгууллага бүр өөрөө тогтоох зэрэг эрх эдлэх боллоо. 

Хөдөлмөрийн хамт олон байгууллагынхаа эзэн нь болж, сайн бүтээлээр урын сангаа арвижуулж, нийтээрээ хэлэлцэж баталсан төлөвлөгөөг давуулан биелүүлэх эрмэлзэл нэмэгдэж байна. 
Нийслэлийн мэргэжлийн урлагийн байгууллага өмнөх жилүүдэд хоёр сая хүрэхгүй хүнд үзвэр үзүүлдэг байсан бол өнгөрсөн онд давж, хэмнэсэн татаас нь мөн өмнөх жилүүдийн дунджаас бараг хоёр дахин нэмэгджээ. 

Эдийн засгийн шинэчлэлийг хэрэгжүүлэх эд хамт олон, хүн бүр байгууллагыг удирдах, нийгмийн гол гогцоо асуудлыг шийдвэрлэх эд нөлөөтэй, идэвхтэй байр сууринаас хандаж, шахалт хавчилгагүй, санаачилгатай оролцох ёстой. 
Гэтэл тус салбарт хийгдэж байгаа эдийн засгийн шинэчлэлийн агуулга, ач холбогдлын тухай сурталчилгаа хангалтгүй, аж ахуйн тооцоонд нийт хүмүүсийг сургаж, төлөвлөлтөд татан оролцуулж чадахгүй байгаа гаас хуучнаараа ажиллаад цалин, шагнал, нэмэгдлийг шинэ маягаар авах гэсэн хандлага илрэх, эсвэл түүнийгээ тэгшитгэж хавтгайруулж олгох зэрэг зохисгүй үзэгдэл урлагийн зарим байгууллагад гарч байна. 
Үүний зэрэгцээ дээрээс ам харж сурсан хуучин зуршилтайгаа зууралдаж байгаа гаас эрх мэдлээ зоригтой, бүтээлчээр эдэлж чадахгүй, хий дэмий айж бэргэх, болгоомжлох байдал илэрч өөрчлөх, шинэчлэх ажилд чөдөр тушаа болж байна. 
Нийгмийн хөгжлийн санг дан идэвхээр хэрэгцээгээ хангах хэмжээнд хүртэл нэмэгдүүлэх боломжгүй байгаа г анхаарч, төвийн мэргэжлийн урлагийн байгууллагуудад эдийн засгийн туршилт эхлэх ийн өмнө тогтоож өгсөн татаасын хэмжээг Соёлын Яам, эдийн засгийн төв байгууллагууд эргэн харж нарийвчлан тогтоох нь зүйтэй. 

Нийт соёл, урлаг, хэвлэл, номын худалдааны салбараар авч үзвэл эдийн засгийн шинэчлэл удаашралтай байна. 
Кино, хэвлэл, номын худалдааны байгууллага дөнгөж энэ оноос аж ахуйг эрхлэн хөтлөх шинэ аргад шилжиж, музей, номын сан төсөвт аж ахуйн тооцооны тухай саянаас ярьж эхэллээ. 
Хөдөөгийн хөдөлмөрчдийн дунд соёл, урлагаар үйлчлэх ажлын голыг үүрдэг орон нутгийн хөгжимт жүжгийн хүрээлэн, чуулга, соёлын ордонд энэ ажил эхлээ ч үгүй байна. 
Аж ахуйн тооцоонд шилжиж байгаа тай холбогдуулж, хойш тавьж цаг алдалгүй шийдүүштэй асуудал ч цөөнгүй байна. 
Киноны салбарт гэхэд л үнийн системийг боловсронгуй болгож, түүгээр дамжуулан уран бүтээлийн чанарт хяналт тавьдаг болгох, киноны чанараас түүний үнэ, хувилах тоо хамаарч байдаг журамд шилжих хэрэгтэй. 
Хэвлэл, номын худалдаанд ч гэсэн ном, хэвлэлийн бөөний болон жижиглэнгийн үнийг дахин хянах, хөдөөгийн хөдөлмөрчдөд шинэ ном хүргэх, уншуулах талаар эдийн засгийн дорвитой арга хэмжээ авах шаардлага хэвээрээ байна. 

Эдийн засгийн шинэчлэлийн хүрээнд шийдэх ёстой асуудлын нэг бол хөдөө орон нутагт явж хийдэг урлагийн бригадын тоглолт юм. 
Өнөөгийн байдлаар төв, орон нутгийн урлагийн бригадууд хөдөөд явж тоглох доо сумын төвөөс хэтрэхгүй байгаа нь унааны хангамж, хөлс зардлаас шалтгаалдг ийг анхаарч урлагийн бригад явуулдаг байгууллагыг өөрийн унаатай болгох, хөлс зардлыг хямдруулах арга замыг эрж хайгууштай байна. 
Нөгөөтэйгүүр бригадын үйлчилгээний хамрах цар хүрээг өргөтгөх, чанарыг сайжруулах ад орон нутгийн байгууллага ихээхэн үүрэгтэйг анхаарч, энэ ажилд тэднийг оролцуулах замаар захиалгат болоод гэрээг үйлчилгээний хэлбэрийг өргөжүүлэх нь зүйтэй юм. 

Хөдөлмөрчид, уран бүтээлчдийн санал, хүсэлт, шүүмжлэлийг үндэслэн уран бүтээлд олгодог шагналын системийг дахин хянаж үзвэл зохино. 
Ингэхдээ олон түмний сайшаал магтаалыг зүй ёсоор хүлээсэн бүтээл, туурвилд өндөр шан харамж өгч байх шударга журмыг баримтлах хэрэгтэй. 

Материаллаг баазыг бэхжүүлэхгүй гээр уран бүтээл, ном, хэвлэл, үйлчилгээний чанар, үр ашгийг дээшлүүлэх бололцоогүй билээ. 
Нам, засаг байнга анхаарч соёл, урлагийн салбарт зориулдаг хөрөнгийн хэмжээг жилээс жилд нэмж байна. 
Эдийн засгийн шинэчлэлийн нөхцөлд хөрөнгийг үр ашигтай зарцуулах ын хажуугаар юм болгонд улсын гар хардаг сэтгэлгээг өөрчилж, байгууллага, хамт олны идэвх санаачилгыг өрнүүлэн тайз, гэрлийн төхөөрөмж өөс өгсүүлээд хөгжмийн зэмсэг хийх ажлыг өргөжүүлж болох байна. 

Тус салбарын аль ч байгууллагад туурвисан бүтээл, үйлдвэрлэсэн бүтээгдэхүүнээ гадаадын зах зээлд гаргаж валют олох, түүгээрээ хэрэгцээт материал, техник хэрэгслээ худалдан авах боломж бий. 
Гагцхүү холбогдох байгууллагуудад эрх мэдлийг нь нэмж олговол зохино. 

Соёл, урлагийн салбарын хамт олны авьяас, нөөцийг зөв зохион байгуулж, эдийн засгийн аргыг чадамгай хэрэглэж чадвал үйл ажиллагааны нь үр өгөөж дээшилж, манай нийгмийн өнөөгийн бодит шаардлага, ард түмний өсөн нэмэгдэж байгаа эрэлт хэрэгцээг хангах болно. 


