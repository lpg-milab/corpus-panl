Монгол Улс өрнөд рүү тэмүүлж байна

Германы долоо хоног тутмын Шпигель сэтгүүлийн 2005 оны наймдугаар сарын 29-ний өдрийн 35 дугаарт гарсан мэдээ
42 настай Ерөнхий сайд Цахиагийн Элбэгдорж Ирак руу 140 цэрэг илгээж Өрнөдтэй нягт холбоотой ажиллахыг эрмэлзэж буй өөрийнхөө Засгийн газрын бодлогыг нотлон харууллаа. Зөвлөлтийн хараат байдлаас чөлөөлөгдсөнөөс хойш 15 жилийн дараа НАТО-гийн "Энхийн төлөө түншлэл" хөтөлбөрт гишүүнээр элсэх нь Төв Азийн энэхүү улсын хувьд гадаад бодлогыг чухал зорилт болоод байна. "Бид олон улсын энх тайвны үйл явцад оролцож, нэг хэсэг нь болох эрмэлзэлтэй байна" хэмээн тэрээр итгэл дүүрэн хэлж, "бид өнөөдөр ч энхийг сахиулах үйл ажиллагаанд идэвхтэй оролцож байна" хэмээн нэмж хэлэв. Ерөнхий сайдын үзэж байгаагаар "Дараагийн шатанд НАТО-гийн гишүүн болоход уг байгууллагын гишүүн орнууд тийм ч их эсэргүүцэхгүй" байгаа ажээ. ОХУ, Хятадтай хөрш зэргэлдээ орших тус улсын хувьд Өрнөдтэй харилцаагаа хөгжүүлэх нь амин чухал юм. Харвардын Их Сургуульд суралцаж төгссөн, баруун чиглэлийн либераль үзлийг баримтлагч Ерөнхий сайдын гадаад бодлогын номлол нь "гуравдагч хөршийн зарчим" дээр тулгуурлаж байна. Европын холбоо, ялангуяа Герман Улс энэхүү бодлогод чухал байр суурь эзэлж байна. 2.5 сая хүн амын нь бараг тэн хагас нь адуу, малаа даган хээр талаар нүүдэллэн амьдардаг энэхүү улсад хөрөнгө оруулах, хамтран ажиллах замаар нийт хүн амын нь 25 хувийг хамраад буй ажил гүйдлийг багасгахад Европын орнууд дэмжлэг үзүүлэх ёстой юм гэжээ. 


