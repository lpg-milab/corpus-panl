№152(16742)       
1987 оны зургадугаар сарын 26  
Хэрэглэгчийг хүртэл

Хөдөлмөрийн бүтээмжийг дээшлүүлэх түүхий эд материал, түлш, эрчим хүчийг хэмнэхийн төлөө улам идэвхтэй тэмцэхтүн! Технологийн сахилгыг үйлдвэрлэлийн дамжлагын бүх шатанд бэхжүүлэгтүн! 

( МАХН-ын Төв Хорооноос Ардын хувьсгалын 65 жилийн ойд зориулан гаргасан Урианаас ) 

МАХН-ын XIX их хурлаас << . . . бэлтгэх. боловсруулах, хадгалах, тээвэрлэх, бүх үс шатанд түүхий эдийн болон бэлэн бүтээгдэхүүний чанарыг хамгаалах, сайжруулахад анхаарал төвлөрүүлэх хэрэгтэн байна гэж заасны дагуу төв, орон нутгийн холбогдох байгууллага зарим ажил зохиож, ахиц гаргаж байгаа хэдий ч тээвэрлэх, хадгалах үеийн үрэгдэл хорогдол тууштай буураагүй нь хэвлэл мэдээллийн байгууллагын << бүх нийтийн чанарын үзлэгт >> хаягласан хөдөлмөрчдийн захидал мэдээнээс тодорхой батаа. Дэд эрдэмтэн М. Болд зөвхөн орон нутагт бэлтгэсэн махыг тээвэрлэх, хадгалах үеийн хорогдлыг 70 хувь багасгавал жилд дунджаар 14 мянган бог мал хэмнэх нөөц бийг дурдсан байхад, бараа судлагч Т. Дагвадорж арьс ширийг технологийн дагуу бэлтгэж, хадгалаагүй болон Улаанбаатарын махконсервын комбинат орон нутгаас нийлүүлсэн өлөн гэдсийг 31 сарын турш гадаа хадгалж, чанарыг муутгаж экспортын үлэмж нөөц алдсаар ирснийг шүүмжилж. олон яам. газар салбарын чиглэлээрх түүхий эд бэлтгэлийн байгууллагыг аль нэгэнд нь төвлөрүүлэх. нэгжийн ажлыг механикжуулах санал дэвшүүлжээ. 

Загвар зохион бүтээгч, эсгүүрчин, оёдолчдын ур чадвараа дайчилж мэрийж хийсэн төрөл бүрийн хувцсыг хайрцаг саванд хумхиж чихдэг, бөөний худалдаа, дэлгүүрийн агуулахад мөн үрчийлгэн хураадаг, сүү, цөцгийн тос, өндөг зэрэг бүтээгдэхүүнийг тээвэрлэх явцад гашилгах. хөгцрүүлэх, хагалах зэргээр хүний хэрэгцээнд тэнцэхгүй болгодог арчаагүй. хариуцлагагүй явдлын хор уршиг нэн их юм. 

Жил бүр зөвхөн нийслэл хотод нийлүүлсэн төмс, хүнсний ногооны 30 гаруй хувь буюу таван тоннын даацтай хоёр мянга шахам автомашинд ачихад хүрэлцэхүйц төмс ногоо элдэв шалтгаанаар үрэгдэж хорогдож байгаа нь сэтгэл түгшээх баримт мөн. Ер нь аль ч төрлийн бүтээгдэхүүнийг  үйлдвэрлэх, түүхий эд бэлтгэх үйл явцад технологийн горимыг багагүй анхаардаг атлаа нэгэнт бэлэн болгосон бүтээгдэхүүнийг тээвэрлэх, хадгалахдаа техникийн нөхцөл, стандартын шаардлагыг үл ойшоодог хуучин арга ажиллагааг шийдвэртэй өөрчлөх болсон байна. Өнгөрөгч таван жилд шарласан даахирсан ноос бэлтгэснээс жил тутам сая орчим ноосон цамц нэхэж мөн тийм тооны эсгий гутал үйлдвэрлэхэд хүрэлцэх ноосны нөөц алджээ. Гурил тэжээлийн комбинатууд тохиромжтой материал олдоогүй гэдгээр шалтаглан бүдүүн тааран шуудайнд бүтээгдэхүүнийг савладгаас 70 килограмм гурил тутмаас 2 4 килограмм нь хэрэглэгчид хүрэх замд хорогдож, тийм шуудайд савласан гурил удаанаар хадгалах шаардлага хангахгүй бохирдож, чанар бууран актлагдахад хүрдэг ноцтой баримтаас ч Хөдөө аж ахуйн Яам, Материал, техникийн хангамжийн улам хороо дүгнэлт хийж сургамж авахгүй өдий хүрчээ. 

Сав баглаа боодлын асуудлыг шийдвэрлэх нь хөрөнгө хүч ихээр нэмж шаардах ноцтой бэрхшээлтэй зүйл огтхон ч биш боловч мебель эдлэл, цөцгийн тос, өлөн гэдэс зэрэг нэр төрлийн бүтээгдэхүүний сав, боодлыг оновчтой сонгож чадаагүйгээс тээвэрлэх, хадгалах үеийн эвдрэл, хорогдлыг багасгаж чадаагүй байна. Энэчлэн тээвэрлэгч болон дамжуулан хуваарилах, хүлээн авч борлуулах байгууллагын шууд буруугаас бүтээгдэхүүний чанар буурах, үрэгдэж хорогдох явдал үлэмж хэмжээтэй гарч байгаад дүгнэлт хийж биетэй тодорхой арга хэмжээ авах хэрэгтэй байна. 

Хариуцлагагүй, санаачилгагүйн уршгаар гарсан үлэмж хохирлыг ч зайлшгүй байвал зохих хэвийн хорогдол мэтээр тайлбарлан зарлагадаж буруутан хүмүүсийн хүлээх хариуцлагыг бүрхэгдүүлж өнгөрдөг эвлэрэнгүй хандлагыг эвдэж өөрчилбөл зохино. Зарим төрлийн хүнсний бүтээгдэхүүн тээвэрлэх, хадгалах зориулалт бүхий сүүлийн үеийн техник тоног төхөөрөмжийн тоо хэмжээ нэлээд нэмэгдсэн байхад тэдгээрийг хэвийн хорогдлыг тооцдог хувь хорь шахам жилийн тэртээ тогтоосон хэвээр байгааг дахин хянаж үзэх хэрэгтэй байна. 

Тус тусын салбарын бүх нэр төрлийн бүтээгдэхүүнийг тээвэрлэх, хадгалах зориулалтын машин төхөөрөмж, агуулах савны хүрэлцээг сайжруулах талаар техникийн нэгдсэн бодлого боловсруулж хэрэгжүүлэх нь яам, тусгай газруудад хурцаар тавигдаж байна. Манай хөдөө аж ахуйн байгууллагууд өөрсдийн хүчээр агуулах савны хүрэлцээгээ нэмэгдүүлж, төмс, хүнсний ногоо, шах зэрэг бүтээгдэхүүнээ тэндээ хадгалж, хавар, зуны улиралд төв суурины хүнсний захад нийлүүлдэг болбол ашиг орлого нь улам ч нэрвэгдэх болно. 

Үйлдвэрлэж бэлтгэсэн бүтээгдэхүүн, түүхий эд нь жинхэнэ хэрэглэгчид хүргэх замд чанар буурч, үрэгдэж хорогдон үлэмж нөөц алдаж байгааг статистик мэдээлэлд тусгах, холбогдох байгууллагаас түүний шалтгааныг тухай бүр судалж, үйлдвэр, тээвэр, борлуулах байгууллагын чухам алиных нь буруугаас болсныг тогтоон, хохирлыг хариуцуулдаг болох нь зүйтэй байна. Энэ зорилгоор бүтээгдэхүүн бүрийн тээвэрлэх, хадгалах үеийн технологийн заавар горимыг улам боловсронгуй болгох шаардлагатай байна. 

МАХН-ын Төв Хорооны бүгд хурлаар чанар, үр ашгийг асуудлыг хэлэлцэх гэж байгаа энэ үед үйлдвэрлэл, үйлчилгээний эцсийн үр дүнгийн чухал нөөц болсон бүтээгдэхүүн тээвэрлэх, хадгалах үеийн элдэв үрэгдэл хорогдлыг эрс багасгах эдийн засгийн хөшүүрэг механизмын үйлчлэл нөлөөллийг хүчтэй болгох талаар үйлдвэр, худалдаа, тээвэрлэлийн засгийн байгууллагууд анхаарлаа төвлөрүүлж арга хэмжээ авах хэрэгтэй, , 

