№190  (15839)      
1984 ОНЫ НАЙМДУГААР САРЫН 8.
БАРИЛГЫН АЖЛЫН ӨВЛИЙН БЭЛТГЭЛ

Манай барилгын байгууллагын төлөвлөгөөт нийт ажлын бараг тал хувь нь хүйтэн, сэрүүний улиралд үргэлжилдэг учраас өвлийн ажлын фронтыг эртээс зэхэж, бэлтгэлийг чанартай хангах нь дэвшүүлсэн зорилтыг амжилттай биелүүлэхийн шийдвэрлэх нөхцөл болдог билээ. Бэлтгэлийг сайн хангаж, жилийн нэг, дөрөвдүгээр улиралд жигд ажиллан, цагийн ажлыг цагт нь биелүүлж, бүх зүйлийг оновчтой зохион байгуулж чадсан газарт л ашиглалтад оруулах барилгын төлөвлөгөө, бусад үзүүлэлт амжилттай биелдгийг тэргүүний хамт олны туршлага харуулж байна. Булган, Баянхонгор, Баян-Өлгий, Увс, Дорнод аймаг, Тосонцэнгэл хотын барилгын трест, конторынхон 1984 - 1985 оны өвлийн бэлтгэл хангах ажилдаа бусдаас илүү зохион байгуулалттай, шуурхай ороод шамдаж байна. 

Хоног, хоногоор сэрүү унаж намрын уламжлалт их ажил ид эхлээд байгаа энэ үед барилгын зарим газрын удирдлага тайвшрангуй хандаж цалгардаж байгаадаа гүнзгий дүгнэлт хийх шаардлагатай байна. Тухайлбал Улаанбаатар хойш техник туслалцааны үйлдвэрийн барилгын трест, Архангай, Хэнтий, Дорноговь, Өмнөговь, Говь-Алтай, Завхан, Сэлэнгэ, Дарханы барилгын трест, контор тун хариуцлагагүй хандаж, зарим нь өвлийн бэлтгэл хангах ажлыг эрхлэх комисс томилж, төлөвлөгөө гаргаснаас хэтрээгүй байна. Иймэрхүү байдлаас болж зөвхөн Улаанбаатар хотын барилгын байгууллагын дүнгээр авч үзэхэд газар хөлдөхөөс өмнө авахуулах ёстой газар шорооны ажлын гүйцэтгэл арав хүрэхгүй хувьтай байна. Мөн орон нутгийн барилгын олон байгууллагад уг ажлын нэн удаашралтайн дээр олонхи трест, контор, материалын үйлдвэр, хэрэгцээг нүүрснийхээ жараас доошгүй хувийг эхний хагас жилд нөөцөлсөн байх даалгаврыг биелүүлээгүй байна. 

Барилгын гүйцэтгэгч байгууллагууд энэ онд ашиглалтад оруулах барилга байгууламжийн 25 - 30 хувийг дөрөвдүгээр улиралд хүлээлгэж өгөх учраас материалын нөөц, түлш, дулаан болон гадна шугам сүлжээний ажлыг эрс шуурхайлах шаардлагатай ээлж байна. Иймд барилгын нийт байгууллага, өвлийн бэлтгэл хангах ажлын явцыг эрс эрчимжүүлж, түүнд удирдлага зохион байгуулалт, хяналт шалгалтын ажлын голыг төвлөрүүлж, дайчин давшингуй санаачилгатай ажиллах явдал өнөөгийн нэн хариуцлагатай үүрэг болж байна. 

Одоогийн байдлаар Архангай, Өвөрхангай, Ховд, Завхан зэрэг аймгийн барилгын байгууллагад хүрмэн чулуу, шар шавар, элс, хайрга, нүүрс зэрэг татаж нөөцлөх шаардлагатай зүйлд тээврийн хэрэгслийн хүрэлцээ дутмаг байгааг тухайн аймгийн намын хороо, АДХ-ын гүйцэтгэх захиргаа анхаарч, ургацын тээврээс өмнө шуурхай арга хэмжээ авч тусгах хэрэгтэй. 

Ер нь барилга байгууламж болон орон сууц, үйлдвэрийн байрны уурын зуух, ус, дулааны шугам сүлжээнд засвар хийх, нүүрс, түлээ, түүхий эд, барьцалдуулагч материал нөөцлөх ажлын, 80-аас доошгүй хувийн ургац хураахын өмнө хангах арга хэмжээг шуурхай зохион байгуулах явдал барилгын гүйцэтгэгч, захиалагч болон аймаг, хотын тээврийг удирдах газрын ажил үүрэг мөн. Үүний хамт энэ оны болон ирэх жилийн зэхэлт барилга байгууламжийн газар шороо, суурь, инженерийн шугам сүлжээний ажил, дулааны хангадгийг бүрэн шийдвэрлэж, дутуу зүйл, малын, механизмын засварыг хуваарь графикийн дагуу ойрын үед гүйцээх талаар барилгын трест, конторын өвлийн бэлтгэл хангах ажил хариуцсан комисс, штабууд онцгой анхаарч дорвитой ажил өрнүүлэх ёстой. 

Хүйтний улиралд хийх өрлөг, бетон, шаардлагын ажилд хэрэглэх поташ, хлорт кальц, давс, аммиак, халаагуурыг трансформатор зэргийг нийлүүлэх, нөөцлөх талаар төв, орон нутгийн барилгын болон материал техникийн хангамжийн байгууллага хариуцлагатай хандах шаардлагатай байна. Улаанбаатар хотын хэсэг барилгачдын санаачилсан өвлийн улиралд зуурмаг хөлдөөхгүй хадгалах тэвш үр дүнтэй нь практикаар нэгэнт нотлогдсон билээ. Гэтэл энэ ашиг тустай зүйлийг барилгын үйлдвэрлэлийн өвлийн ажилд өргөн нэвтрүүлэх талаар олигтой санаачилга гаргахгүй байгаад дүгнэлт хийж Барилга, Барилгын материалын үйлдвэрийн Яамнаас зориуд тодорхой ажил зохиох ёстой. 

Хүйтэн, сэрүүн улиралд барилгын үйлдвэрлэлийн жигд ажиллагааг хангах үүднээс юуны урьд өмнөх саруудын төлөвлөгөөний тасалдлыг яаралтай нөхөн биелүүлэх явдал барилга, угсралтын байгууллагын нэн тэргүүний үүрэг болж байна. Ялангуяа аж ахуйн аргаар барилга барьж байгаа болон хөдөө аж ахуйн нэгдэл, нэгдэл дундын үйлдвэрийн барилгын удирдлага, холбогдох аймгийн хөдөө аж ахуйн байгууллагын удирдлага онцгой анхаарах хэрэгтэй, 

Мөн манай улиралд барилгын үйлдвэрлэлийн хөдөлмөр хамгаалалт, техникийн аюулгүй ажиллагааны сайн нөхцөлийг хангаж, ажилчдын дулаацах байр, нормын хувцас, багаж хэрэгслийг иж бүрэн хүрэлцээтэй бэлтгэх нь барилгын байгууллага бүрийн нэн тэргүүний анхаарах зүйл гэдгийг санаж ажиллах ёстой. 

1984 - 1985 оны хүйтний улиралд ашиглалтад оруулах болон засал, чимэглэлийн ажил хийх төлөвлөгөөтэй барилгын гаднах шавар будаг, тохижилтын ажлыг аравдугаар сарын нэгний дотор бүрэн гүйцээх шаардлагатай байна. Энэ ажилд назгайрч цаг алддагаас хүйтний улиралд ажилчдын ажиллах нөхцөлийг хүндрүүлж, ихээхэн үргүй зардал гаргаж, улмаар ашиглалтад оруулах барилгын хугацааг сунжруулдаг дорой дутагдал хэрхэвч давтаж бодохгүй. 

Одоохон барилга, аж ахуйн бусад байгууллагаас өвлийн бэлтгэлийг бүрэн хангавал зохих тогтоосон хугацаа улам ойртож байгааг анхаарч, дутууг ойрын үед гүйцээлгэхэд удирдлага, зохион байгуулалт, хяналт шалгалтын тодорхой хэсгийг чиглүүлж ажиллах явдал нийт аймаг, хотын намын хороо, АДХ-ын гүйцэтгэх захиргаа, холбогдох яам, тусгай газрын хариуцлагатай үүрэг болж байна. 

