ЦУС БАГАДАЛТААС СЭРГИЙЛЭХ ЭНГИЙН, НАЙДВАРТАЙ АРГА

Та гурил худалдан авахдаа юуг нь голчлон анхаардаг вэ? Үнэ хямд эсэх, цагаан эсэх, ширхэггүй эсэх, ус даадаг эсэх. Эсвэл эсрэгээрээ. Харин одоо таны шалгуурт нэг сонголт нэмэгдэж байна. Баяжуулсан эсэх.
Баяжуулсан гурил зөвхөн танай гэр бүлийн хүнсний хэрэгцээг хангаад зогсохгүй, та бүхний эрүүл мэндэд онцгой тустай бүтээгдэхүүн болохыг эмч нар баталж байна. Хуучин социалист дэглэмтэй байсан орнуудад явуулсан судалгаагаар, зах зээлийн эдийн засаг бүхий тогтолцоонд шилжих шилжилтийн явцад хүмүүсийн хоол, тэжээлийн зохистой хэрэглээ алдагдаж, үүний улмаас, хүний биед төмөр болон бусад аминдэм дутагдсанаар цус багадалт үүсч байгааг тогтоожээ. "Цус багадалтын үед хүний биеийн хүчилтөрөгчийн хангамж муудаж, үүний улмаас хүний бүх эрхтэн, ялангуяа уураг тархи, булчин, дархлалын тогтолцооны үйл ажиллагаа хямардаг. Төмөр дутлын цус багадалтаас сэргийлэх хамгийн энгийн, найдвартай арга бол төмрөөр баялаг, өөрөөр хэлбэл, баяжуулсан бүтээгдэхүүнийг хүнсэндээ тогтмол хэрэглэх явдал юм," хэмээн Азийн Хөгжлийн Банкны дэмжлэгтэйгээр хэрэгжүүлж буй Хүнсийг Тогтвортой Баяжуулах Төслийн удирдагч, эмч Бямбатогтох зөвлөж байна. "Төмрөөр баялаг бүтээгдэхүүнд баяжуулсан буудайн гурил, арвайн гурил, нохойн хошуу, чангаанз, бууцай, хатаасан мөөг, шар будаа, нэрс, наранцэцгийн үр гэх мэт бүтээгдэхүүн багтдаг," гэж тэр хэллээ. Монгол, Казакстан, Киргизстан, Узбекстан, Тажикстан зэрэг оронд хэрэгжиж буй энэ төсөл Улаанбаатар Гурил ХХК-тай 2003 оноос хойш хамтран ажиллаж байгаа бөгөөд тус компаний бүх төрлийн гурилыг төмөр, аминдэм, болон бусад эрдэс, бодисоор баяжуулан худалдаанд гаргадаг аж. Тэгэхээр, төмөр дутлын цус багадалт гэж яг юу вэ? Энэ тийм аюултай зүйл үү? Хүний цусанд агуулагдах улаан эс, түүний бүтцэнд байдаг гемоглобины тоо цөөрснөөс үүсэх эмгэгийг цус багадалт гэдэг байна. Энэ эмгэг хоол, тэжээлээр хангалттай хэмжээний төмөр авч чадаагүйн улмаас үүсдэг. Цус багадсанаас биеийн эсэргүүцэл суларч, өвчлөмтгий болох, хүүхдийн ойлгох, санах, тогтоох, анхаарлаа төвлөрүүлэх чадвар сулрах, эмэгтэйчүүдэд төрөх үеийн цус алдалт болон бусад хүндрэлүүд тохиолдоно. Төмөр дутлын цус багадалт ямар ч хүнд тохиолдож болох хэдий ч, жирэмсэн эмэгтэйчүүд, бага болон өсвөр насны хүүхдүүд үүнд илүү өртөмтгий байдаг. М о н г о л ч у у д иоджуулсан давс хүний биеийн эрүүл мэндэд чухал хэрэгтэйг ойлгож, өдөр тутам хэрэглэх болсны адил төмөр дутлын цус багадалтаас сэргийлэх онцлогтой баяжуулсан гурилыг тогтмол хэрэглэж занших цаг хэдийнэ болжээ. "Улаанбаатар гурил" компанийн төмөр, аминдэмээр баяжуулсан гурилын үнэ зах зээлд худалдаалагдаж буй бусад энгийн гурилтай адил, зарим тохиолдолд бүр хямд байгааг та худалдаж авахдаа анзаараарай. Мөн 25 килограмаар савласан Улаанбаатар нэгдүгээр гурилын үнэ Цагаан сарын өмнө 15 төгрөгөөр хямдарч, нэг килограм гурилын бөөний үнэ 320 төгрөг болсон байна. Тиймээс, та эрхэм баян эрүүл мэнд гэдгийг санаж, Цагаан сарын баяраар баяжуулсан Улаанбаатар гурилыг нийслэл болон орон нутгийн бүх зах, супермаркет, худалдааны төвүүдээс худалдан аваарай. 

