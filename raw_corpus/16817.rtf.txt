№227 (16817)   
1987 оны есдүгээр сарын 22.
Автомашины ашиглалт, чанарын шаардлага

Сүүлийн зургаан жилд авто тээврийн фонд зэвсэглэмж дөчөөд хувь нэмэгдэж. бүтэц нь сайжирлаа. Тээврийн салбарт зөвхөн өнгөрсөн хоёр жилд хагас миллиард гаруй төгрөгийн үндсэн хөрөнгө ашиглалтад оруулсны жаран хувь авто тээвэрт ногдож. үндсэн фондын шинэчлэлийн коэффициент тээврийн бусад төрлийнхөөс дээгүүр байна. Авто тээврийн салбарт улсаас ийнхүү анхаарал тавьж байгаа боловч тэнд нэгэнт бий болсон орчин үеийн машин техникийн парк, түүний өндөр хүч чадал, потенциалыг тун хангалтгүй ашиглаж байна. Сүүлийн хоёр жилд авто тээврийн хэрэгслийн фонд өгөөж 1, 8 хувь буурсан нь үүнийг гэрчилнэ. Ашиглалтын байдал ийм муу байгаа учраас авто тээврийн салбарт автомашины парк ашиглалт сүүлийн жилүүдэд нэмэгдээгүйг Намын Төв Хорооны III бүгд хурлаас ноцтой анхааруулсан юм. 

Нийтийн хэрэгцээний авто тээвэр материал - техникийн бааз, инженер - техникийн боловсон хүчнээр илүү давуутай хангагдсан атлаа автомашин бүр нь жилд дунджаар 136 хоног сул зогссон буюу ажилд бэлэн ачааны таван автомашин бүрийн нэг нь ашиглалтын шалтгаанаар бүтэн жил сул зогссон тооцоо гарч байна. Сүүлийн хоёр жилийн байдлаар улсын төлөвлөгөөт хүрээний авто тээврийн гурван байгууллагын нэг нь ачаа тээврийн автомашины парк ашиглалтын коэффициентыг төлөвлөсөн хэмжээнд хүргэсэнгүй. 

Тээврийн хэрэгслийн парк ашиглалтыг тууштай дээшлүүлэхийн үндэс нь түүний ашиглалтыг зөв зохион байгуулж. бэлэн байдлыг найдвартай хангах явдал мөн. Авто тээврийн хэрэгслийн нийт саатлын дал орчим хувийг эзэлж байгаа техникийн сааталд тээврийн байгууллагын үйлдвэрлэл - техникийн бааз сэлбэг, материалын хангамж зохих хэмжээгээр нөлөөлсөн боловч эцсийн эцэст засвар, үйлчилгээ, хөдөлмөрийн зохион байгуулалт, инженер - техникийн ажилтан, засварчид, тээвэрчдийн мэргэжил, чадвар, идэвх санаачилга буюу бүхэлдээ хүний хүчин зүйлийг дутуу ашигласнаас нөөц алдсан байна. 

Хөдөлмөрийг нь оновчтой зохион байгуулж, ямар ч хөрөнгө оруулалт шаардахгүйгээр тээврийн хэрэгслийн ашиглалтыг эрс сайжруулах нөөц бололцоог эндээс л эрж хайх хэрэгтэй юм. Авто тээврийн хэрэгслийг ганц л хүн дагнан жолоодсон нөхцөлд л техникийг ариг гамтай эдэлж, эзэмшиж чадна гэсэн тээвэрчдийн сэтгэлгээнд амь бөхтэй зууралдсаар байгаа үеэ өнгөрөөсөн үзэл баримтлалыг өөрчлөх шаардлагатай байна. Ийм үзлийн уршгаар техникийн хувьд бэлэн боловч жолооч нь өвчтэй, чөлөөтэй, амралттай, ажилд ирээгүй гэсэн шалтгаанаар өДөр бүр олон тооны автомашин, чиргүүл сул зогсдог. Энэ нь ашиглалтын нийт саатлын 66 хувинг эзэлж байна. 

Улаанбаатар хотын автобусны комбинат нийт автобусны 90 хувийг ээлжийн жолоочтой болгосноор Тоог нь тавны нэгээр цөөрүүлсний зэрэгцээ парк ашиглалт, шугамд өдөр тутам гаргах графикт автобусны тоо, нэг автобусны бүтээлийг хорь гаруй хувь өсгөсөн нь дэмжүүштэй эхлэл юм. Гэтэл хамгийн хямд, бэлэн ийм нөөцийг ачаа тээврийн байгууллага төдий л ойшоохгүй, нийтийн тээврийн бусад байгууллага ч авч хэрэглэхгүй байна. 

Арваад жилийн өмнө ачаа тээврийн арван автомашин тутамд нэг << сэлгээний >> жолооч ажиллуулж, ээлжийн амралттай буюу өөр ямар нэг шалтгаанаар ажиллаагүй жолоочийн автомашиныг сул зогсоохгүйгээр ашиглах тухай Тээврийн Яамны сайдын тушаал гарсан боловч тэрхүү дэвшилт эхлэл сүүлийн жилүүдэд үндсэндээ орхигджээ. Ялангуяа нийт автопаркийн дал гаруй хувь хамрагдаж байгаа нийтийн хэрэгцээний бус авто тээврийн хүрээнд энэ шийдвэр огт хэрэгжсэнгүй. 

Ер нь тээврийн хэрэгсэл олон байгууллагад цөөн тоогоор хасагдсан, тэдгээрийг төвлөрүүлэх бодлогыг тууштай хэрэгжүүлээгүй нь парк ашиглалтыг дээшлүүлэхэд гол бэрхшээл учруулж байгаад яам, газруудын удирдлага улс, нийгмийн эрх ашгийн үүднээс дүгнэлт хийж бүтээлчээр зохицуулж шийдвэрлэх нь зүйтэй болжээ. 

Ачаа ачих, буулгах ажлын механикжилт доогуур хэвээр төдийгүй, тээвэрлэгч, тээвэрлүүлэгчдийн хоорондын ажлын уялдаа холбоо муу, ажил хариуцсан хүмүүсийн хөшүүн хойрго үйл ажиллагаа, байгууллага, амин хувийн эрх ашгаа улс, нийгмийнхээс дээгүүр тавьдаг хоцрогдсон арга барилаас болж тээвэрлэлтийн бичиг баримтыг бүрдүүлэхэд хүртэл олон дамжлага, хүнд суртал байгааг халж, хялбарчлах, тогтоосноос илүү Хугацаагаар сул зогсоож, саатуулдаг, үргүй зардал, чирэгдэл гаргадаг бусад шалтгаан, саатлыг судалж арилгах нь чухал. Үүний норм цагийг хянаж хорогдуулах, саатлын торгуулийг буруутай Байгууллагын цалин, материаллаг урамшууллын фонд, хувь хүний цалингаас гаргуулдаг болгох, ачааг тогтоосон нормоос богино хугацаанд ачиж, буулгасан, бичиг баримтыг бүрдүүлсэн тохиолдолд зохих хэмжээгээр урамшуулдаг журам тогтоох хүртэл арга хэмжээ авбал зохино. 

Хот, хөдөөд хаана ч авто тээврийн хэрэгсэл тоо, хүч чадлын хувьд нэгэнт хангалттай, зарим газарт илүүдэлтэй гэж хэлэхээр хэмжээнд хүрлээ. Энэ бүгдийг бүрэн дүүрэн ашиглаж хөдөө аж ахуйн бүтээгдэхүүн, ард түмний өргөн хэрэгцээний бараа тээвэрлэх, нүүрс, түлээ татаж нөөцлөх, ургац хураах, тээвэрлэх, өвлийн бэлтгэл хангах зэрэг ажлыг одоогийнхоос илүү түргэн шуурхай, чанартай хийж гүйцэтгэж, олон зуун хот, суурин, үйлдвэр, байгууллагын ажил амьдралыг холбогчийн үүргээ жинхэнэ ёсоор биелүүлэх өргөн боломж байна. Үүнийг тээврийн байгууллагуудын удирдах ажилтнууд, тээвэрчид гүнзгий ухамсарлаж ажиллах ёстой.

