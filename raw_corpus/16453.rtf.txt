№176(16453)       
1986 оны долдугаар сарын 24.
Коммунистын нэр төр

Намын санаачилгаар залуу үеийг халамжлан хүмүүжүүлэх сайхан хөдөлгөөн орон даяар өрнөж байгаад коммунист хүний хувьд энэ хөдөлгөөнд идэвхтэй оролцож, залуучуудыг мал маллах арга ажиллагаанд сургах, хөдөлмөрч хичээнгүй хүмүүс болгон хүмүүжүүлэхийн төлөө хүчин зүтгэж ирлээ. 

1983 онд сумандаа адуучин залуучуудын гавшгай бригад байгуулаад өөрөө ахлагчаар нь ажиллаж байна. Сүүлийн хоёр жилд манай бригадын хамт олон оны эхэнд байсан гүү бүрийн унагыг бүрэн бойжуулж, үйлдвэрлэлийн даалгавраа давуулан биелүүлж аймаг, сумын энх сүрэгтэн боллоо >> гэж Сүхбаатар аймгийн Асгат сумын << Соёмбо >> нэгдлийн адуучин, БНМАУ-ын гавьяат нэгдэлчин, МАХН-ын XIX их хурлын төлөөлөгч Г. Намжил коммунистынхаа нэр төрийг өндөрт өргөж яваагаа намын их хурлын хүндэт индэр дээрээс сэтгэл дүүрэн ярьж байлаа. Улаанбаатар хотын ахуйн үйлчилгээний гутал захиалга, засварын үйлдвэрийн ажилчин, БНМАУ-ын үйлчилгээний гавьяат ажилтан, МАХН-ын XIX их хурлын төлөөлөгч, Б. Долгоржав сүүлийн арван жилд 22 жил, хоёр сарын ажил хийж, мэргэжилдээ олон залуу ажилчныг сургасан байна. Зорьсноо ингэж биелүүлж, хэлснээ ажил хэрэг болгож, хамт олноо хошуучлан коммунистын эрхэм нандин чанарыг өндөрт өргөн хадгалж яваа олон арван коммунистын нэрийг дурдаж болно. 

Намын байгууллагууд намын гишүүд, орлогч гишүүдийн манлайллын тайланг хэлэлцэх, ажлыг нь шалгаж туслах, бүтээлч даалгавар өгөх, мэдлэг боловсролыг нь дээшлүүлэх зэргээр тодорхой ажилласны үрээр коммунистуудын нэр хүнд, нөлөө улам бүр дээшилсээр байна. Гэхдээ намын зарим байгууллагад гишүүн, орлогч гишүүнтэй нэгбүрчлэн ажиллах нь хангалтгүй, намын дүрмийн заалтыг зөрчсөн хүмүүст зарчимч шаардлага тавихгүй байгаагаас намын хүний нэр төрийг хадгалж явж чадахгүй буюу гишүүн бусчуудаас онц ялгарах юмгүй, манлайлах нөлөө муутай гишүүн байсаар байгаа нь хэдийгээр цөөн тоотой ч гэсэн намын байгууллагын ажил, нэр хүндэд муу нөлөө үгүйлж байна. 

Гишүүний татварыг тогтоосон хугацаанд хураалгадаггүй, дүрмээр заасан үүргээ биелүүлдэггүй гишүүнд намын анхан шатны зарим байгууллага эвлэрэнгүй хандаж байгаа баримт Завхан, Хэнтий зэрэг аймаг, төмөр замын намын байгууллагад үзэгдэж байна. 

Намын орон нутгийн зарим байгууллага гишүүдийн шилжилт хөдөлгөөний зааврыг хатуу мөрдөхгүй, засаг захиргааны хувьд шилжээгүй гишүүнийг намын тэр байгууллагад малжуулах буюу шилжих тасалбаргүй хүнийг дур мэдэн бүртгэж шилжилт хөдөлгөөнд намын байгууллагаас тавих хяналтыг сулруулан, гишүүдтэй ялгавартай хандаж, тодорхой ажиллаагүй газарт гишүүд намын дотоод ажлын амьдралаас тасрах, коммунистын нэр төрийг хөсөрдүүлэх явдал гарч байна. Тэрчлэн зарим гишүүн өндөр насны тэтгэвэрт гаран намын ажил амьдралд төдийлөн оролцохгүй болж, гишүүний манлайлал, эрх үүргээ умартаж болох мэт ойлгодог нь буруу юм. 

Нөхөр Ж. Батмөнх МАХН-ын XIX их хуралд тавьсан тайлан илтгэлдээ << Намын гишүүн ямар ч нөхцөлд үргэлж үлгэр жишээч байж, хамт олны дотор зарчимч, ажил хэрэгч, бүтээлч уур амьсгалыг бий болгохын төлөө, хүнд суртал, амарлингуй байдал гаргах, нүд хуурах, социалист өмч, хөдөлмөрт хайнга хандах, сахилгагүйтэх зэрэг аливаа харш үзэгдлийн эсрэг идэвхтэй тэмцдэг байхыг амьдрал шаардаж байна >> гэж хэлсэн билээ. Үнэхээр ч коммунистууд хэрхэн ажиллая >> байгаагаас хөдөлмөрийн хамт олны идэвхжил ихээхэн шалтгаалдгийг амьдрал бэлхнээ харуулж байна. 

МАХН-ын XIX их хурлаас намын анхан шатны байгууллагын үйл ажиллагааг идэвхжүүлж, дайчин чадварыг дээшлүүлэхийг нийт намын хэмжээний гол зорилт болгон дэвшүүлсэн өнөөгийн нөхцөлд коммунистуудын нэр төрийг дээшлүүлэх явдал улам хурц тавигдаж байна. Коммунист гэдэг бол манлайлагч, хошуучлагч гэсэн утгаар хүний санаа сэтгэлд бууж байдаг онцгой алдар юм. Энэ нь тэдэнд бусдаас илүү ямар нэг эрх дарх олгож байгаа хэрэг биш, харин нам, ард түмний төлөө илүү хариуцлага хүлээх ёстойг хэлж байна. Ажил хэрэгт бүтээлчээр хандах, шүүмжлэл, өөрийн шүүмжлэлийг өрнүүлэх үзэл санааг коммунист болгонд бий болгоход намын байгууллага гол анхаарлаа чиглүүлэх ёстой. 

Намын анхан шатны байгууллагын бие даасан ажиллагаа, санаачилга, давшингуй байдал коммунистуудын идэвх санаачилгыг өрнүүлэхээс ихээхэн шалтгаална. Иймд намын байгууллага гишүүд, орлогч гишүүдтэй ажиллах ажлынхаа арга барилыг өнөөгийн шаардлагын түвшинд хүртэл өөрчлөн сайжруулах хэрэгтэй байна. Намын гишүүдийн манлайллыг олон асуулт бүхий хүснэгтээр дүгнэснээр ажлаа хязгаарлаж, хүнтэй ажиллах амьд ажлыг бичиг цаасаар орлуулж байгаа хуучин арга барилыг нэн даруй өөрчлөн ЗХУКНын байгууллагын туршлагаар намын хурлаар коммунистуудын тайланг ажил хэрэгч, зарчимч хэлэлцэж байвал зохино. 

Намын гишүүний манлайллын үндсэн хэмжүүр бол намын дүрмийн биелэлт юм. Коммунистуудын амьдралын хууль болсон дүрмийн заалтыг ягштал биелүүлж байх нь гишүүний нэр төрийг өндөрт өргөж явах гол нөхцөл мөн. 

Коммунист хүн намын жинхэнэ дайчин байлдагч байхын тулд хөдөлмөрт үлгэр дууриал үзүүлээд зогсохгүй, үйлдвэрлэлийг эрчимжүүлэх, эх орныхоо эдийн засгийн хүч чадлыг зузаатгах уйл хэргийн төлөө тэргүүн эгнээнд явж, өөрийн орны улс төрийн амьдрал, төр, олон нийтийн үйл хэргийг жолоодох хэрэгт идэвхтэй оролцохын зэрэгцээ иргэнийхээ үүргийг биелүүлэхэд үлгэр жишээ үзүүлэх ёстой. 

Коммунист бүр нэр төрөө өндөрт өргөж, үйлдвэрлэлийн үйл ажиллагаанд идэвхтэй нөлөөлөн, хөдөлмөрийн хамт олны дунд бүтээлч уур амьсгалыг бий болгож, социалист уралдаанд авсан үүргээ амжилттай биелүүлэх нь намын анхан шатны байгууллагын дайчин чадварыг дээшлүүлэх, МАХН-ын XIX их хурлын дэвшүүлсэн нийгэм эдийн засгийн зорилтыг хэрэгжүүлэх үндэс мөн. 

