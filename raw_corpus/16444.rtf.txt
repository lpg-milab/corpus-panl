№167(16444)                 
1986 оны долдугаар сарын 13.
Эрүүл мэндийг бэхжүүлэх төлөвлөгөө

МАХН-ын XIX их хурал << Манай социалист нийгмийн эд материалын болон оюун санааны Нэг зүйл хөдөлмөрийн хамт олны хүрээнд Бий болж байна >> хэмээн тодорхойлсон билээ. Чухал ийм учраас нөөц бололцоог дүүрэн ашиглаж, Улс орны нийгэм, эдийн засгийн хөгжлийг хурдасган, үйлдвэрлэлийн эцсийн үр ашгийг дээшлүүлэхэд хөдөлмөрийн хүн, хамт олны идэвх санаачилга, ухамсартай нэгдмэл үйл ажиллагаа шийдвэрлэх ач холбогдолтой юм. 

Манай оронд үйлдвэржих процесс эрчимжиж, улмаар улс ардын аж ахуй, соёлын салбарын бүх хүрээнд гүнзгийрэхийн хэрээр хөдөлмөрийн хамт олон төлөвшин бүрэлдэх явдал улам өргөжсөөр байна. Хөдөлмөр зохион байгуулалтыг боловсронгуй болгож, үйлдвэрлэлд шинжлэх ухаан техникийн ололт, шинэ техник, технологийг цаг алдалгүй нэвтрүүлэх ажлыг хөдөлмөрчдийн эрүүл мэнд, хөдөлмөр, ахуйн нөхцөлийг сайжруулж, идэвх санаачилгыг өрнүүлэхтэй алин холбоотойгоор авч үзэн, шинжлэх ухааны үндэстэй төлөвлөгөөгөөр зохион байгуулах хэрэгтэй юм. 

Хөдөлмөрийн тохиромжтой нөхцөлийг хангасны үндсэн дээр ажиллагчдын бие бялдрыг чийрэгжүүлж, эрүүл мэндийг хамгаалан, идэвхтэй хөдөлмөрлөх хугацааг уртасгах нь хамт олны нийгмийн хөгжлийн төлөвлөгөөний салшгүй хэсэг мөн. 

Хөдөлмөрийн эрүүл ахуй, ариун цэврийн тохиромжтой нөхцөлийг бий болгох нь ажиллагчдын эрүүл мэндийг хамгаалах төдийгүй, тэдний хөдөлмөрийн бүтээмжийн өсөлтийг хангах гол арга зам юм. Хөдөлмөрлөх орчны температур, харьцангуй чийглэг, гэрэлтүүлэг, дуу шуугиан, доргио чичиргээ, агаарын даралт, тоосжилт, цацраг идэвхжилт, утаажилт зэрэг нь хүний эрүүл мэндийн байдалд муугаар нөлөөлдөг. Ийм учраас эдгээрийн тохиромжгүй нөлөөллийг арилгах арга хэмжээг бүх нийтийн эрүүлжүүлэх төлөвлөгөөнд заавал тусгаж байх ёстой. Үүнийг тэр бүр хэрэгжүүлж чадахгүй байгаагаас шалтгаалж өнгөрсөн таван жилд манай орны 10000 хүн тутмаас жилдээ 4, 5 мянган хүн өвчилж, хөдөлмерийн чадвар түр алдсан хүн хоногийн тоо нэмэгджээ. Тохиолдол тутамд нэг хүн дунджаар 22 хоног хөдөлмөрийн чадвар түр алдаж байв. үйлдвэрлэлийн жигд ажиллагаа алдагдсан үед төлөвлөгөөг ямар ч аргаар, ямар ч үнээр хамаагүй биелүүлэх гэж бачимдан, сар, улирлын эцэст илүү цагаар хүмүүсийг ажиллуулдаг хэр нь тэдний бие бялдрыг чийрэгжүүлэх, эрүүл мэндийг хамгаалан бэхжүүлэх, хөдөлмөрийн нөхцөлийг эрүүл ахуйн шаардлагын дагуу сайжруулах, хоолны газар, амралт сувилал байгуулах талаар анхаардаггүй, соёл урлаг, биеийн тамирын арга хэмжээг үнэлж үздэггүй удирдах хүн цөөнгүй бий. Үйлдвэрчний эвлэлийн байгууллага ч ийм байдалтай эвлэрэнгүй хандаж байна. Тэрчлэн хамт олны нийгмийн хөгжлийн ялангуяа бүх нийтийн эрүүлжүүлэх төлөвлөгөөг зөвхөн эмнэлгийн байгууллагын хэрэг мэтээр үзэх дутагдал арилахгүй байна. 

Эмэгтэйчүүд голчлон ажилладаг хөнгөн, хүнсний үйлдвэр, эрүүлийг хамгаалах байгууллагад ажиллагчдын хөдөлмөрийн чадвар түр алдалт улсын дунджаас өндөр байгаад дүгнэлт хийж тухайн салбарын яам, үйлдвэрчний эвлэл, эмэгтэйчүүдийн байгууллага дорвитой арга хэмжээ авбал зохино. 

Ажилчин, албан хаагчид биеийн ба оюуны алжаалыг тайлж, хөдөлмөрлөх хугацаандаа зарцуулсан эрчим хүчийг нөхөх, үр хүүхдээ өсгөн хүмүүжүүлэхэд шууд нөлөөлдөг орон сууц, соёл, ахуйн нөхцөлийг сайжруулах нь аж ахуй, соёлын байгууллагын анхаарлын төвд байх ёстой. Хөдөлмөрчдийг ажил хөдөлмөр, нас биеийн нь онцлогт тохирсон зохих илчлэг бүхий хоол тэжээлээр хангах, ялангуяа хоолны газрын багтаамжийг өргөжүүлэх, туслах аж ахуйг үр ашигтай ажиллуулах хэрэгтэй юм, Ажилчин, албан хаагчдынхаа нэг хүртэлх насны тэжээвэр хүүхдэд сүү үнэ төлбөргүй олгодог Хэнтий аймгийн гурил, тэжээлийн үйлдвэр, Дорноговь аймгийн Даланжаргалан сум, жирэмсэн эмэгтэйчүүдэд халуун хоолоор байгууллагын зардлаар өдөрт нэг удаа үйлчилдэг Улаанбаатар дахь биокомбинат зэрэг байгууллагын туршлагыг дэмжин дэлгэрүүлэх нь чухал юм. 

Хөдөлмөрчдийн амралт, чөлөөт цагийг зөв боловсон өнгөрүүлэх ажлыг оновчтой төлөвлөн зохион байгуулах нь зүйтэй. Нөхөр Ж. Батмөнх намын XIX их хуралд тавьсан илтгэлдээ << Үйлдвэр, аж ахуйн байгууллагуудын хамт олны нийгмийн хөгжлийн төлөвлөгөөнд биеийн тамир, эрүүл ахуйн арга хэмжээг тусгаж, санхүү, материалын туслалцаа үзүүлж байвал зохино >> гэж онцлон заасан нь зарчмын чухал ач холбогдолтой юм. Одоо улсын хэмжээгээр биеийн тамир, спортын танхим, цэнгэлдэх хүрээлэн олон байгаа боловч түүний ихэнх нь хааяа зохиогддог тэмцээн, уралдааны үед хагас дутуу ашиглагдах төдий байна. Ялангуяа олон хүнтэй зарим үйлдвэр, аж ахуйн газруудад биеийн тамирын талбай ч байхгүй байгааг зөвтгөх аргагүй. Ийм байдалд дүгнэлт хийж биеийн тамир, спорт нь хүний эрүүл мэндийг бэхжүүлж, хөдөлмөрлөх чадварыг дээшлүүлэх хэрэглүүр мөн болохыг жинхэнэ ёсоор ойлгож ажиллах хэрэгтэй юм. Өглөөний болон үйлдвэрлэлийн гимнастик хийж хэвших, явган алхах, гүйх, тойрон аялалд оролцох хүрээг өргөтгөх, усанд сэлэх газар, наран шарлагын талбай байгуулах, биеийн тамирын танхим, талбайн ашиглалтыг эрс сайжруулах шаардлагатай байна. 

Хөдөлмөрчдийн зуслан, профилактори, амралтын газар, эх, хүүхдийн сувилал, пионерийн зуслан зэргийг барьж байгуулах, үйлдвэр, албан газрын орчныг тохижуулан, цэцэрлэгжүүлбэл зохино. Хамт олны нийгмийн хөгжлийн төлөвлөгөөний салшгүй хэсэг бух нийтийг эрүүлжүүлэх төлөвлөгөөг зохиох, хэрэгжүүлэх ажлыг урсгалаар нь орхидог дутагдлыг эцэс болгоход, төрийн захиргааны орон нутгийн байгууллагын үүрэг хариуцлага их юм. Бүх нийтийн эрүүлжүүлэх төлөвлөгөөнд дурдсан арга хэмжээнүүдийг хэрэгжүүлэх нь БНМАУ-ын эдийн засаг, нийгмийг 1986 - 1990 онд хөгжүүлэх үндсэн чиглэлд заасан эрүүл аж төрөх ёсыг нийгмийн амьдралын бүх хүрээнд хэвшүүлэх зорилтыг хангах арга зам мөн. 

