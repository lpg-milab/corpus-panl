179 (15828)
1984 ОНЫ ДОЛДУГААР САРЫН 27
ИХ БАРИЛГА БҮХ НИЙТИЙН ҮЙЛС

Манай орны хөдөлмөрчдийн шургуу хөдөлмөр, ах дүү социалист орнууд, ялангуяа ЗХУ-ын өгөөмөр их тусламжийн үрээр социализмын материал техникийн баазыг байгуулах тэргүүн фронт болсон их барилга байгуулалтын далайц улам нэмэгдэж, улс орны эдийн засгийн потенциал гуйвалтгүй өсч, ард түмний аж байдлыг дээшлүүлэх зорилт амжилттай хэрэгжиж байна. Сүүлийн арван жилд улс ардын аж ахуйн үндсэн фонд 2, 8 дахин, үндэсний орлогын үйлдвэрлэл 1, 8 дахин нэмэгдлээ. 

Улс ардын аж ахуйн хөрөнгө оруулалтын хэмжээ жилээс жилд өсөх тутам түүний үр ашгийг дээшлүүлэх, барилга байгууламжийг богино хугацаанд чанартай барьж ашиглалтад өгөх шаардлага, хэрэгцээ улам нэмэгдэж байна. Барилгын ажлыг үндсээр нь сайжруулж, улсын төлөвлөгөө, аяс ахуйн гэрээ, хөдөлмөрийн сахилгыг бэхжүүлэх талаар МАХН-ын XVIII Их хурал, Намын Төв Хорооны VII ( 1083 оны ) бүгд хурлын шийдвэр, заалт бүрийг хэрэгжүүлэхэд их барилгын төлөвлөлт, санхүүжилтийг боловсронгуй болгон шинэ шаардлагад нийлүүлэн сайжруулах явдал тэргүүн ээлжийн ач холбогдолтой юм. << Үнэн >> сонины өчигдрийн дугаарт нийтэлсэн МАХН-ын Төв Хороо, БНМАУ-ын Сайд нарын Зөвлөлийн << Их барилгын төлөвлөлт,  санхүүжилтийг боловсронгуй болгох арга хэмжээний тухай >> тогтоолын агуулга, үзэл санаа нь дээрх зорилтыг хэрэгжүүлэхэд бүрэн чиглэж байна. 

Аж ахуйн байгууллагын үйл ажиллагааг үнэлэх шалгуурын системийг удирдлагын, түүний дотор төлөвлөгөөний үйл ажиллагааг нийгмийн аливаа хэрэгцээг хангахуйц эцсийн үр дүнд чиглүүлэх үүднээс их барилгын жил таван жилийн төлөвлөгөөний үзүүлэлтүүдийг өөрчлөн тогтоолын хамт ашиглалтад оруулах хүч чадал, барилга байгууламжийн гүйцэтгэлийг тухайн салбар, байгууллагын улсын төлөвлөгөө, уралдааны үүргийн дүнг үнэлэх үндсэн үзүүлэлтийн нэг болгохоор тус тогтоолд заасан нь чухал ач холбогдолтой юм. 

Их барилга хөрөнгө оруулалтын жил, таван жилийн төлөвлөгөөг шинэчлэн тогтоож байгаа үзүүлэлтүүдээр боловсруулж, бүх талаар уялдуулах явдал төлөвлөгч байгууллагуудын нэн чухал зорилт мөн. Үйлдвэр, аж ахуйн газрыг өргөтгөн шинэтгэх асуудалд илүү тааламжтай нөхцөл бүрдүүлэхээр тогтоолд заасан нь нийгмийн үйлдвэрлэлийг нэмэгдүүлэх, түүний үр ашгийг дээшлүүлэх, бүтээгдэхүүний чанарыг сайжруулах зорилтыг бага зардлаар, богино хугацаанд шийдвэрлэх бололцоо олгон байна. Гагцхүү энэ асуудлыг үндэслэл. тооцоотойгоор нарийвчлан боловсруулж, жил, таван жилийн төлөвлөгөөнд тусган хэрэгжүүлэхийг яам, тусгай газар, үйлдвэрийн нэгдэл, үйлдвэрийн газар бүр онцгой анхаарах хэрэгтэй. 

Барилга угсралтын ажлыг төлөвлөхдөө материал, санхүү, ажиллах хүчний нөөц барилгын байгууллагын хүч чадал, салбарын болон нутаг дэвсгэрийн боломжтой нягт уялдуулах болон олноор барих барилга, объектын жагсаалт, тогтлыг батлах, тэдгээрийг санхүүжүүлэх эх үүсвэрийг тогтоох, зохицуулах чиглэлээр захиалагч байгууллага, нийт яам, улсын хороо, тусгай газар, аймаг, хотын АДХ-ын гүйцэтгэх захиргааны эрхийг өргөтгөж байгаа нь зарчмын ач холбогдолтой юм. 

Ашиглалтад оруулах хуч чадал, барилга байгууламжийн төлөвлөгөөг жигд ханган биелүүлэхэд барилгын ажилд оролцогч бүх байгууллагын хариуцлага, сахилгыг дээшлүүлэх нь чухал байна. Үүний тулд барилгын захиалагч, гүйцэтгэгч болон гадаадтай эдийн засгийн талаар харилцах, хангамжийн байгууллагын хооронд байгуулах гарцыг чанарын шинэ шатанд гаргаж, түүнийг биелүүлэх хариуцлагыг өндөржүүлэх хэрэгтэй. 

Аж ахуйг социалист ёсоор эрхлэн хөтлөх гол зарчим аж ахуйн тооцоог бэхжүүлэхэд барилгын бүх шатны байгууллага хүч чармайлт гарган ажиллах нь чухал байна. Ялангуяа барилгачдад хөдөлмөрийнхөө эцсийн үр дүнд илүү сонирхох нөхцөлийг бий болгож, аж ахуйн механизмын үйлчлэлийг нэмэгдүүлж, энэ талаархи эдийн засгийн туршилтын ажлыг өргөтгөн үр нөлөөг нь дээшлүүлэх тодорхой ажлыг зохион байгуулах хэрэгтэй. Зээл, тооцооны хөшүүргийг чадамгай ашиглах. төгрөгөөр тавих хяналтыг хүчтэй болгох барилгын үйлдвэрлэлийн үйл ажиллагаанд эдийн засгийн задлан шинжилгээ хийх, мөрөөр нь амьд тодорхой ажил зохион хэрэгжүүлэхэд бүтээлч хандах явдал төлөвлөгөө, эдийн засгийн бүх шатны байгууллага, барилгын үйлдвэрлэл эрхэлсэн яам, тусгай газар, трест, конторын эдийн засгийн албадын нэн тэргүүний үүрэг мөн. Эдгээр асуудлыг намын байгууллага хараа хяналтдаа авч ажиллах ёстой. 

Барилгын ажлын эцсийн үр дүн зураг төслийн байгууллагын ажлын чанараас багагүй шалтгаалж байна. Иймд энэ тогтоолын үзэл санааны дагуу барилгын зураг төсөв зохиож боловсруулах ажлын чанарыг сайжруулах, ажлын явцад тавих хяналтыг илүү хүчтэй болгоход чиглэсэн цогцолбор арга хэмжээг боловсруулж, мөрдөх, их барилгад техникийн нэгдсэн бодлого явуулах үүргийг жинхэнэ ёсоор биелүүлэх явдал Барилга архитектур, техник хяналтын улсын хорооны онцгой чухал зорилт мөн. 

Намын Төв Хороо, Сайд нарын Зөвлөлийн дээрх тогтоолын үзэл санааг ажил хэрэг болгох асуудал юуны өмнө энэ оны төлөвлөгөөт, ашиглалтад оруулах барилга байгууламжид хүч хөрөнгийг дээд зэргээр төвлөрүүлж тодорхой үр дүнд хүргэн байхаас эхэлнэ. Иймд аж ахуйн удирдах хүмүүс мэргэжилтэн нар энэ чухал асуудалд хүч анхаарлаа төвлөрүүлж улсын төлөвлөгөө гэрээний үүргийг бүрэн биелүүлж, барилгын ажилд үндсэн өөрчлөлт гаргах хэрэгтэй. 

Намын байгууллагын дайчин чадварын түвшинг тодорхойлох нэг гол хэмжүүр нь намын энэ шийдвэрийг амьдралд хэр зэрэг хэрэгжүүлж байгаагаар тодорхойлогдоно. Ийм учраас намын байгууллагууд энэ чухал тогтоолын ач холбогдол, хэрэгжүүлэх арга замыг өргөн сурталчилж, хүн хүмүүжүүлэх, хариуцлага, сахилгыг сайжруулах, ажлын үр нөлөөг дээшлүүлж. хөдөлмөрийн хүний төлөө тавих анхаарал халамжийг ямагт эрхэмлэн, барилгачдын дунд зохиох улс төр, хүмүүжил зохион байгуулалтын ажлын нэгдлийг хангаж, шинэ өндөр шатанд гаргах нь одоогийн чухал зорилт болж байна. 

