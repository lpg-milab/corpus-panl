№61 (16964)        
1988 оны гуравдугаар сарын 11. 
Сумын боловсон хүчин 

Сумдын намын байгууллагууд боловсон хүчний бодлогыг сайтар боловсруулж судалгаа, хэтийн төлөвлөгөөний дагуу зорилго, чиглэлтэй сургаж бэлтгэх, зөв байрлуулах, тогтвор суурьшил, үр бүтээлтэй ажиллуулах, ажил дээр юу өсгөх, сургахад чиглүүлэх талаар арга барил сэтгэлгээгээ өөрчлөх цаг болжээ. 

Сум, орон нутагт манай улсын хүн амын 46, 8 хувь нь амьдарч, дунджаар нэг сум, нэгдэлд 60 гаруй, сум, сангийн аж ахуй тутамд 130 орчим дээд, тусгай дунд боловсролтой мэргэжилтэн, олон тооны албан хаагчид ажиллаж байгаагаас үзвэл тус улсын засаг захиргааны үндсэн нэгжүүд боловсон хүчний ихээхэн потенциалтай, сумын намын байгууллага боловсон хүчний тодорхой бодлого боловсруулан хэрэгжүүлэх бүрэн боломжтой, тийм ч шаардлагатай болжээ. 

Увс аймгийн Өмнөговь, Завханы Сонгино, БаянӨлгийн Баяннуур, Архангайн Тариат, Өвөрхангайн Хархорин сумын намын байгууллага намын XIX их хурлаас хойш нөөц боловсон хүчний талаар тууштай анхаарч, мэдлэг боловсролыг нь дээшлүүлэх, тэдэнд амьдралын идэвхтэй байр суурь төлөвшүүлэх, ялангуяа хөдөө аж ахуйн мэргэжилтний бүтээлч санаачилгыг дээшлүүлэх тодорхой ажил зохиож өөрчлөлт, шинэчлэлт хийж, амжилт олж байна, Хэдийгээр зарим сумдад ийм ахиц амжилт гарч байгаа боловч нийт сумын намын байгууллагуудад энэ ажил тэгшрэн сайжирч хараахан чадаагүй, нөөц боловсон хүчинтэйгээ ажиллах үр ашигтай арга барил тогтоож хэвшүүлээгүйгээр барахгүй хөдөө аж ахуйн үйлдвэрлэлийн мэргэжлийн боловсон хүчнийг байн байн халж өөрчлөх, солих, тэдгээрийг дайчилж, сурсан мэдсэнийг нь ажил үйлдвэрлэлд ашиглахгүй, дадлагажуулж өгөхгүй байх, заримдаа олон жил тогтвортой ажилласан мэргэжилтнүүд аажмаар хоцрогдож мэргэжил дээшлүүлэх курсэд ч суралцахгүй орхигддог дутагдал гарсаар байна. 

Сүүлийн долоон жилд бригадын дарга нарыг бэлтгэх курсээр сургасан хүмүүсийн олонхи нь орон нутагтаа очоод өөр ажил хийж байгаа нь тэдэнд тавих шаардлага сул, ерөөсөө сургах хүнээ ч зөв сонгож бэлтгээгүйтэй холбоотой. Боловсон хүчний тогтвор суурьшилд шийдвэрлэх нөлөөтэй ахуйн хангамж, нийгмийн нэн тэргүүний асуудлыг сумдын удирдлагууд тэр бүр анхаардаггүйгээс мэргэжилтэн тогтдоггүй болсон газар ч цөөн биш байна. Баянхонгор, Дорноговь, Өмнөговь аймагт сүүлийн жилүүдэд мэргэжлийн боловсон хүчинд зориулсан нэг ч орон сууц бариагүй сум, нэгдэл олон байна. Боловсон хүчинд өндөр шаардлага тавихын зэрэгцээ халамж анхаарлыг хослуулж туслан дэмжиж, тэдэнтэй уйгагүй ажиллах нь юу юунаас чухал юм, 

Сургууль дөнгөж төгссөн мэргэжилтнийг хэсэг, бригад, цех, тасагт жинхэнэ үйлдвэрлэлийн нэгжээс эхлэн ажиллуулж, улмаар мэргэжилтэн, нэгжийн удирдагч, улс, аж ахуй, нам, олон нийтийн байгууллагын хариуцлагатай ажилд шат дараалан дэвшүүлэх бодлогыг тууштай баримталж ажилласнаар орон нутагт сайн мэргэжилтэн, удирдах ажилтан төрүүлэхэд дөхөм үзүүлэх ёстой. Түүнчлэн мэдлийн ажилтныг судлахдаа нэр дэвшигчийн зан чанар, ажлын ур чадварыг үнэлэх үндсэн шалгуурыг онцолж үзэх, хөдөлмөрийн хамт олны санал, дүгнэлтийг илүү анхаарах шаардлагатай. Бригад, хэсэг, тасаг зэрэг үйлдвэрлэлийн анхан шатны нэгж, бичил хамт олны удирдагчийг өөрсдөөр нь хэлэлцүүлж, сонгуулж байгаа зарим үүсгэл санаачилгыг зов чиглэлээр өргөжүүлэх, тэгэхдээ танил тал харах, нутгархах, сум, бригадаараа, гол усныхаараа явцуурах хандлага хэзээ ч гаргаж болохгүй бөгөөд тийм илрэл бүхнийг таслан зогсоож байвал зохино. 

Удирдах ажилтан, мэргэжлийн боловсон хүчний тайлан, тодорхойлолтыг хамт олны болон намын байгууллагын хурлаар хэлэлцүүлж, шүүмжлэл, өөрийн шүүмжлэл өрнүүлэх, ардчилал, ил тод байдлыг хангах, тэдний дутагдлыг алгуурлалгүй засч арилгахад нь тусалж, ажлын арга барил, улс төр, ёс суртахууны шинж байдалд. нь үнэн зөв, ил тод үнэлэлт, дүгнэлт өгүүлдэг туршлагыг бүтээлчээр хэрэглэх нь сумын намын байгууллагуудын боловсон хүчний бодлогод ахиц өөрчлөлт гаргах гол нөхцөл мөн. Сумын удирдах ажилтан, мэргэжилтний үйл ажиллагаанд дороос, хөндлөнгөөс тавих хяналтыг хүчтэй болгож, тэднээс олон түмний өмнө хүлээх хариуцлагаа дээшлүүлэхэд нь сайн нөлөө үзүүлэх хэрэгтэй. 

Сумын намын байгууллага дээд шатны намын байгууллагын мэдлийн ажилтны томилолт, өөрчлөлтийн асуудалд санал тодорхойлолтоо өгөх, мэдлийнхээ боловсон хүчнийг шилж сонгож товчоогоороо нухацтай хэлэлцэж, мэдлийн биш ажилтан, мэргэжилтэн бусад хүмүүсийн тоглолт өөрчлөлт, шагнал урамшуулал, арга хэмжээ, сургууль курсэд явуулах зэрэг асуудлуудад идэвх гаргаж, санал, дүгнэлтээ өгөх улмаар хун бүрээ сайн мэдэж, боловсон хүчний тодорхой бодлого, байр суурь баримталж, түүнээ бүтээлчээр хэрэгжүүлж байвал зохино. 

Аймаг, хотын намын хороод боловсон хүчний шилжилт, хөдөлгөөн хийх, дэвшүүлэх, шагнах, сургууль курсэд явуулах, ажлаас өөрчлөх, зэмлэл хүлээлгэхэд шат алгасах, дураар авирлахыг болгоомжилж, тийм байдал гаргуулахгүй байх бух арга хэмжээг авч байвал зохино. Олонхи аймгийн худалдаа, бэлтгэлийг удирдах газар, хөдөө аж ахуй, хүнсний үйлдвэрийг удирдах газар, эрүүлийг хамгаалах газар, ардын боловсролын хэлтэс сумдад ажилладаг салбарынхаа боловсон хүчнийг ажилд томилох, өөрчлөхөд сумын намын байгууллагын саналыг харгалздаггүй ноцтой дутагдал гаргасаар ирснийг зарчимчаар арилгавал зохино. Үүний тулд мэргэжилтэй боловсон хүчнийг хуваарилах, байршуулах, аттестатчилах асуудлыг сумын намын байгууллагын хараа хяналтад бүрэн авч, сумын намын байгууллагын саналыг заавал сонсож шийдвэрлэдэг журмыг хэвшүүлэх хэрэгтэй. 

Мэргэжилтэн, залуу ажилтан нарт бүх талаар туслах бодит ажлыг хийдүүлж харин захиргааны энэ хэвний аргаар ерөнхий шаардаж, аар саар зүйлээр хөөцөлдүүлж, үндсэн ажлаас нь хөндийрүүлдэг зохисгүй дутагдаж оршсоор байгааг арилгах хэрэгтэй иш. Аж ахуйн зарим удирдлага мэргэжилтнийг ажилд бүтээлчээр оролцуулахгүй байвал бодлыг нь сонсохгүй, зөвлөмжийг нь хайхрахгүй. дур зоргоороо мэдэмхийрдэг мөртлөө дутагдал, доголдол гарахад хамаг бурууг боловсон хүчинд тохож, халж солихыг урьдал болгодог хоцрогдсон арга барилыг шийдвэртэй >> өөрчлөх цаг болжээ. 

Хөдөө аж ахуйн улс, хоршооллын байгууллагын нэмэлт зардлаар гэрээлэн мэргэжилтэн бэлтгэх хэлбэрийг өргөн ашиглах, нэмэгдэл урамшуулал үзүүлэх, мэргэжлийн арга ажиллаж байгаа хөдөө аж ахуйн болон бусад мэргэжлийн боловсон хүчнийг жинхэнэ үйлдвэрлэл дээр эрхлэх ёстой ажлыг нь хийлгэх арга хэмжээг яам, хөдөлмөрийн байгууллага, аймаг, хотын намын хороо, АДХын гүйцэтгэх захиргаад. хамтран шуурхай авч хэрэгжүүлж байвал зохино. 

Эмэгтэйчүүдийг Удирдах ажилд дэвшүүлэх, нөөцөө судлан, ажил дээр нь өгч сургууль курсэд явуулан бэлтгэх зэргээр сумын намын байгууллага боловсон хүчний талаар тодорхой ажил зохиож, мэргэжилтэн нэг бүртэйгээ нүүр учран, тэдгээрт ажил, амьдралын ухаан суулгаж хүнтэй ажиллуулж сургах, ахмад залуу боловсон хүчний мэдлэг, боловсролыг хослуулах зарчмыг тууштай баримтлан, сум, орон нутгийн ажлын хувь заяаг шийдвэрлэх үүрэгтэй боловсон хүчний тухайд шинэ сэтгэлгээ, шинэлэг арга барилаар хандах хэрэгтэй. 

