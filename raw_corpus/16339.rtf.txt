№62 (16339)             
1986 оны гуравдугаар сарын 13.
Коммунист сэтгэлгээний тунхаг

ЗХУКН-ын XXVII их хурлаар санах нэгтэй сайшаан баталсан ЗХУКН-ын шинэчлэн боловсруулсан Программын бүрэн эх монгол хэлээр нийтлэгдлээ. Хамтын оюун ухааны суут бүтээл болсон энэхүү түүхэн Программын төслийг зөвлөлтийн коммунистууд, нийт ард түмэн хэлэлцэхэд 110 сая хүн оролцож, зургаан сая гаруй хүн захидал бичиж, улмаар намын их хурлын төлөөлөгчид олон талаас нь нягтлан ярилцаж боловсруулан баталсан байна. 

Одоогийн шинэчлэн боловсруулсан ЗХУКН-ын гурав дахь Программ бол улс орны нийгэм - эдийн засгийн хөгжлийн түргэтгэх үндсэн дээр социализмыг төлөвлөгөөгөөтэй, бүх талаар нь боловсронгуй болгож, зөвлөлт нийгмийг коммунизм өөд цаашид дэвшүүлэх программ, энх тайван, нийгмийн дэвшлийн төлөө тэмцлийн программ юм. 

Капитализмаас социализм, коммунизмд шилжих. үндсэн агуулгатай манай эрин үеийн улс төр, нийгмийн байдалд гүн гүнзгий шинжилгээ хийж, Октябрийн хувьсгалын гол ур дүн, ЗСБНХУ-д социализм байгуулсан түүхэн туршлагыг тэгэж дүгнэж, өнөөгийн ертөнц дэх дэвшлийн болон харгис хүчний хоорондын тэмцлийн тулгамдсан асуудлуудад хариу өгч, социализмыг боловсронгуй болгож, коммунизмд аажмаар шилжин орох талаар ЗХУКН-ын нийгэм, эдийн засгийн бодлого зорилт, олон улсын тавцан дээр энх тайван нийгмийн дэвшлийн төлөө тэмцэлд ЗХУКН-ын гүйцэтгэх зорилтуудыг тодорхойлсноороо ЗХУКН-ын шинэчилсэн Программ нь эрин зууныг хамарсан, хүн төрөлхтөн нийгмийн түгээмэл ач холбогдолтой түүхэн гарамгай баримт бичиг юм. 

Шинэчилсэн Программд социализмыг төгөлдөржүүлэх, коммунизмд аажмаар шилжин орох талаар ЗХУКН-аас тавих зорилтыг яруу тод тодорхойлж, ЗСБНХУ-ын коммунист хэтийн төлөв, зөвлөлтийн нийгэм - эдийн засгийн хөгжлийг хурдасгахын зайлшгүйг өнөөгийн бодит шаардлагын үүднээс нотолгоотойгоор нээн харуулжээ. << Орчин үеийн дотоод болон олон улсын нөхцөл байдалд зөвлөлт нийгмийн бүх талын дэв шил коммунизм өөд дэвших түүний хөдөлгөөнийг улс орны нийгэм - эдийн засгийн хөгжлийг хурдасгах замаар хангах болно, тэгэх ч ёстой гэж ЗХУКН үзэж байна >> гэж Программд заажээ. Зөвлөлт нийгмийн амьдралын бүх талыг чанарын хувьд өөрчлөн байгуулах, шинжлэх ухаан техникийн хувьсгалын ололтын үндсэн дээр түүний материал - техникийн баазыг үндсээр нь шинэчлэх, нийгмийн, юуны өмнө эдийн засгийн харилцааг боловсронгуй болгох, хөдөлмөрийн агуулга, шинж, хүмүүсийн материаллаг болон оюун санааны амьдралын нөхцөлд гүн гүнзгий өөрчлөлт хийх, улс төр, нийгэм, үзэл суртлын байгуулахын бүх системийг идэвхжүүлэхэд чиглэсэн намын стратегийн чиг шугамыг Программд нарийвчлан заажээ. Тэрчлэн намын нийгмийн бодлогын стратеги нь зөвлөлтийн хүн ардын сайн сайхан байдлыг дээшлүүлж, хөдөлмөр, аж амьдралын нөхцөлийг сайжруулах, ангийн ялгааг даван туулж, нийгмийн талаар нэг төрөл нийгмийг төлөвшүүлэх, социалист үндэстэн, ястныг цаашид цэцэглүүлэн хөгжүүлж ойртуулах явдал гэдгийг шинжлэх ухааны үүднээс тодорхойлжээ. 

Программд зөвлөлт нийгмийн улс төрийн системийн хөгжлийн зүй тогтлыг нээн харуулж, үзэл суртал хүмүүжлийн ажил, шинжлэх ухаан, боловсрол, соёл, утга зохион, урлагийн салбарт намаас дэвшүүлж байгаа зорилт, түүнийг хэрэгжүүлэх арга замыг тал бүрээс нь цэгнэсэн жинтэй үгээр тодорхойлсон байна. ЗХУКН-аас олон улсын тавцан дээр энх тайван, нийгмийн дэвшлийн төлөө явуулах үйл ажиллагааны тухайд бол: социалист орнуудтай хамтрал ажиллах, чөлөөлөгдсөн орнуудтай харилцаагаа бэхжүүлэх, капиталист орнуудтай харилцах, бат бэх энх тайван тогтоох, зэвсэг хураахын төлөө тэмцэл, дэлхийн ажилчны болон коммунист хөдөлгөөнийг цаашид бэхжүүлэх арга замыг цогцолбор байдлаар цэгнэн үзэж, амин чухал зорилтууд дэвшүүлсэн байна. 

Программд зөвлөлт нийгмийн удирдах хүч болсон ЗХУКН-ын бүхий л үйл ажиллагааны хувьсгалт залгамж шинж, ангич чанар, ажилчин ангийн нам хэвээр байхын хамт бүх ард түмний нам болж, удирдах роль нь зүй тогтолтойгоор өсөн нэмэгдэл, ленинч шалгарсан зарчмыг тууштай хэрэглэн, намын ажил, төр, аж ахуйн удирдлагын бух хүрээнд ленинч арга барилыг бататган тогтоож, дотоод ардчиллаа улам хөгжүүлэн үзэл суртал, зохион байгуулалтын бат нэгдлийг хангах зэрэг цогцолбор асуудлыг тусгажээ. 

Манай орны нам, улсын байгууллага, коммунистууд, нийт хөдөлмөрчин социализм, энх тайван, нийгмийн дэвшлийн дайчин манлай Лениний намын өгөөмөр баян туршлага, арга барил, онол, практикийн эрдэнэсийн сангаас уйгагүй суралцаж бүтээлчээр хэрэглэж ирсэн сайхан уламжлал ёсоороо ЗХУКН-ын XXVII их хурлын баримт бичгүүд, ЗХУКН-ын шинэчлэн боловсруулсан Программыг гүн их анхааралтайгаар судалж, сэтгэлгээ, үйл ажиллагааныхаа эрчим хүч болгохоор шургуу ажиллаж байна. 

Нөхөр Ж. Батмөнх ЗХУКН-ын XXVII их хурал дээр хэлсэн үгэндээ: << ЗХУКН-ын шинэчлэн боловсруулсан Программ нь ЗСБНХУ, ах дүү бусад оронд социализм байгуулж байгаа түүхэн туршлага дэлхийн нийт хувьсгалт хөдөлгөөний туршлагыг нэгтгэн дүгнэсэн орчин үеийн улс төрийн гарамгай баримт бичиг мөн >> гээд марксизмленинизмийн эрдэнэсийн санд асар их хувь нэмэр оруулж, коммунист саруул ирээдүйд хүрэх өөдрөг үзлээр зэвсэглэсэн программ юм гэж үнэлсэнтэй монголын коммунистууд санал нэг байна. 

ЗХУКН-ын шинэчилсэн Программ бол дэлхийн социализмын хамтын туршлагын нийтийн сан хөмрөгт нэмэрлэсэн онцгой үнэт зүйл бөгөөд нийгмийн өмнө амьдралаар дэвшигдсэн зангилгаа асуудлуудыг шийдвэрлэх, үйл ажиллагаандаа шүүмжлэл дүгнэлттэй хандаж. арга барилаа бүтээлчээр шинэчлэн өөрчлөх чадвараар, тийм үлгэр жишээ, туршлага чиг баримжаагаар бид бүхнийг зэвсэглэж өглөө. 

ЗХУКН-ын шинэчлэн боловсруулсан Программ нь дэлхий дахины түгээмэл ач холбогдолтой, орчин үеийн коммунист сэтгэлгээний бүх нийтийг хамарсан тунхаг болж нийт хүн төрөлхтний сайн сайхан ирээдүй, даян дэлхийн энх амгалангийн үйлс, улс түмний нөхөрлөл, хаалтын ажиллагааг улам гүнзгийрүүлэн бэхжүүлэх өндөр дээд эрх ашигт гуйвалтгүй үйлчлэх нь ямар ч эргэлзээгүй билээ. 

