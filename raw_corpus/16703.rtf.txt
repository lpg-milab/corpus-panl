№113(16703}    
1987 оны тавдугаар сарын 12.
Бүтээгдэхүүний аттестатчилал

Үйлдвэр, байгууллага, хамт олон, хувь хүний хийж гүйцэтгэсэн ажлын чанарт улсаас хийх үзлэг, хяналтын дээд хэлбэр нь бүтээгдэхүүний чанарын аттестатчилал иш. Үйлдвэрлэлийн технологи, стандартын мөрдөлтийг газар дээр нь нарийвчлан шалгах, тухайн бүтээгдэхүүний үйлдвэрлэлийн нормативт хөдөлмөр, материалын зарцуулалт, ашиг хуримтлал, эрэлт хэрэгцээ, хэрэглэгчийн санал гомдлыг тал бүрээс судалж дүгнэсний үндсэн дээр цогцолбор байдлаар үнэлгээ, дүгнэлт өгөхөд бүтээгдэхүүний аттестатчилал чиглэх ёстой. 

Улсын хэмжээний хоёр зуу гаруй үйлдвэр, аж ахуйн газарт аттестатчилал хийсэн дүнгээр давхардсан тоогоор 1200 орчим. нэрийн бүтээгдэхүүн чанарын нэгдүгээр ангийн түвшинд үнэлэгдсэн нь аж үйлдвэрийн нийт бүтээгдэхүүний гучаад хувь болж байна. Баянхонгор аймагт өнгөрсөн онд бүтээгдэхүүний чанарыг аттечатчилсан дүнг холбогдох үйлдвэрүүдийн ажилчдаар хэлэлцүүлж дүгнэлт гаргуулсны үрээр чухам юунаас болж чанар доголдож байсныг хамт олон сайн ойлгож, чанар сайжруулах арга замыг эрж сүвэгчлээд дараагийн аттестатчилалд барилгын хаалга, цонхыг чанарын нэгдүгээр ангийн шаардлагын хэмжээнд хүргэх, мод боловсруулах үйлдвэрийн нийт бүтээгдэхүүний тавин хувийг болон талхны чанарыг сайжруулж нэгдүгээр ангид тэнцүүлэхээр үүрэг амлалт авсан байна. 

Аттестатчиллын ур дүнгээр чанарын нэгдүгээр ангийн бүтээгдэхүүнд үнийн нэмэгдэл олгох, гуравдугаар ангид орсон бүтээгдэхүүний үйлдвэрлэлээс олох ашгийг бүрэн хураах үнийг хямдруулах, хамт олны мэдлийн шагнал урамшууллын фондыг бууруулах зэрэг эдийн засгийн механизм, хөшүүрэг хэрэглэж байна. 

Нийгмийн өсөн нэмэгдэж байгаа хэрэгцээ, шаардлагын дагуу бүтээгдэхүүний нэр төрлийг олшруулж, чанарыг байнга дээшлүүлэх, бүтээгдэхүүнийг зохион бүтээх болон шинэ технологи эзэмших ажлыг өргөжүүлэх асуудал үйлдвэр, байгууллага, хамт олны анхаарлын төвд байнга байх ёстой. Өнгөрсөн онд хийсэн чанарын аттестатчиллаар оны эхэнд нэгдүгээр ангид байсан бүтээгдэхүүний бараг гуравны нэг нь хэрэгцээ, шаардлага хангаагүйд улмаас анги буурч байжээ. 

Бүтээгдэхүүний чанар тогтвортой, байнга сайжирч төгөлдөржих шинжтэй байх учиртай боловч аттестатчиллын бэлтгэлийг сайн хангах нэрийдлээр хот, хөдөөгийн үйлдвэрийн нэлээд газар урьдаас зориуд бэлтгэсэн зүйлүүдийг комисст үзүүлж өндөр үнэлгээ авахыг оролдож, нүд хуурдаг ноцтой дутагдал байсаар байна. Өвөрхангай аймгийн ахуйн үйлчилгээний комбинатад бүтээгдэхүүний чанарын аттестатчиллаар хоёр бүтээгдэхүүн нэгдүгээр ангиас буурч, таван нэрийн бүтээгдэхүүн чанарын гуравдугаар ангид орсны шалтгааныг комбинатын удирдах хүмүүс аттестатчилалд хангалтгүй бэлтгэснээс болсон мэтээр үзэж, тайлбарлаж байжээ. Ховд аймаг дахь авто засварын үйлдвэр хөдөлмөрчдийн өргөн хэрэгцээнд зориулан гуч гаруй нэрийн бүтээгдэхүүн үйлдвэрлэхээр нэр зааж төлөвлөсөн атлаа хориодыг нь үйлдвэрлэх боломжтойд тооцоод түүнээсээ зөвхөн тавыг нь аттестатчилуулсан байна. 

Захиалгаар үйлдвэрлэдэг цөөн бүтээгдэхүүнийг аттестатчилалд хамааруулж дээгүүр анги тогтоолгодгоос дээд ангиллын бүтээгдэхүүний нэр төрөл нэмэгдсэн ч үйлдвэрлэх хэмжээ дээшилдэггүй дутагдал иймэрхүү үйлдэлтэй холбоотой юм. 

Чанарын аттсстатчиллыг тухайн үйлдвэрийн технологи, бүтээгдэхүүний стандартын болон шалгаж турших аргын мөрдөлт, технологийн баримт бичгийн биелэлтийн үзлэгтэй хамт иж бүрэн хийж тэр бүр чадахгүй, буухиа байдлаар явуулдгаас чанарын түвшин бодитой, үнэн зов үнэлгээ өгөхөд бэрхшээл учруулдаг дутагдлыг арилгавал зохино. 

Архангай аймгийн үйлдвэр, аж ахуйн газарт явуулсан бүтээгдэхүүний чанарын аттестатчиллын үеэр шалгалт хийж үзэхэд аймгийн төвийн үйлдвэрүүдэд бүтээгдэхүүний технологийн зааврын бүх заалтын 1, 8 10, а хувь, стандартын бүх үзүүлэлтийн 2, 1 - 16, 6 хувийг мөрдөөгүй байжээ. 

Түүнчлэн хэрэглэгчийн саналыг бүрэн судлахгүй, урьдахь аттестатчиллын үр дүнг харгалзан үзэхгүйгээр орон нутгийн явцуу эрх ашгийн үүднээс чанарын гуравдугаар ангид орсон бүтээгдэхүүний ангийг ахиулахыг оролдох зохисгүй хандлагыг аймаг, хотын АДХ-ын гүйцэтгэх захиргаадын үнэ, чанарын, хэлтсүүд аттестатчилал хийхдээ гаргаж байжээ. 

Аттестатчиллаар тухайн бүтээгдэхүүний чанарын үнэлгээний зэрэгцээ цаашид түүнийг сайжруулах чиглэлийг үйлдвэрийн бодит байдалд нийцсэн, оновчтой ойлгомжтой хэлбэрээр тодорхой зааж өгдөг байх шаардлагатай байна. 

Орон даяар өрнөсөн бүх нийтийн чанарын үзлэгийн явцад зайлшгүй анхаарах нэг гол зүйл бол аттестатчиллын өөрийнх нь үр нөлөөг сайжруулан, түүнийг бүтээгдэхүүний чанарт олон нийтийн зүгээс тавих хяналтын Боловсронгуй дээд хэлбэр болгох асуудал мөн. Ийнхүү аттестатчиллын шаардлагыг өндөржүүлэх нь бүтээгдэхүүний чанарыг социалист хамтын нөхөрлөлийн орнуудын ижил нэрийн бүтээгдэхүүний чанарын түвшинд хүргэхийн төлөө тэмцэлд чухал түлхэц болно. 

Аж ахуйн механизмыг боловсронгуй болгох, чанар дээшлүүлэх талаар МАХН-ын Төв Хороо, БНМАУ-ын Сайд нарын Зөвлөлийн баримт бичгийн төсөлд, бүтээгдэхүүний чанар тогтвортой дээшлэхгүй байгаагийн шалтгааныг үйлдвэрлэлийн технологи зөрчигчидтэй эвлэрэнгүй ханддаг, чанарт тавих анхаарал, шаардлага сул, чанар технологийн сургалтын систем бүрэн тогтож чадаагүй, чанарын удирдлагын систем нэвтрүүлэх ажил удаашралтай байгаатай холбоотой болохыг зааж тэмдэглэсэн байна. Эдгээр баримт бичгийн төслийг хэлэлцэхдээ хөдөлмөрийн хамт олон, чанарын албадын бүх шатны ажилтнууд, бүтээгдэхүүний чанар сайжруулах бүхий л нөөц бололцоог илрүүлэн ашиглах, түүний дотор аттестатчиллын дайчин, бүтээлч, бодитой нөлөөг дээшлүүлэх оновчтой арга замыг сонгоход анхаарлаа төвлөрүүлэх хэрэгтэй байна. 

