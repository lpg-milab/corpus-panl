№214(15863)        
1984 ОНЫ ЕСДҮГЭЭР САРЫН 6.
НАМ, АРД ТҮМНИЙ БАТ НЭГДЭЛ

Манай нам, ард түмний бат нэгдлийг илтгэн харуулсан улс төрийн чухал үйл явдлаар дүүрэн хоёр долоо хоног өнгөрлөө. 

МАХН-ын Тов Хорооны ээлжит бус VIII бүгд хурал, БНМАУ-ын Ардын Их Хурлын чуулганы тухай мэдээ, гаргасан шийдвэр, нөхөр Ж. Батмөнхийг МАХН-ын Төв Хорооны ерөнхий нарийн бичгийн даргаар сонгосон явдлыг газар бүр, нийт олноороо санал нэгтэй талархан угтаж, бүрэн дүүрэн сайшаан дэмжиж байна. Тус бүгд хурал, чуулганы шийдвэр, дэвшүүлсэн зорилт нь нийт хөдөлмөрчний ухаан бодол. санаа сэтгэлд яв цав нийцэж байгааг өнгөрсөн хугацаанд болсон хөдөлмөрчдийн хурал цуглаан, өдий төдийгөөрөө ирсэн, ирж байгаа цахилгаан утас, захидал. мэдээ, илэрхийлэлт аяндаа илтгэн харуулж байна. Дорнод аймгийн Чойбалсан хотын дулааны цахилгаан станцын эрчим хүч борлуулалтын байцаагч Ж. Жалбуу нөхөр Ж. Батмөнхийн нэр дээр ирүүлсэн цахилгаан утсандаа << Таныг МАХН-ын Төв Хорооны ерөнхий нарийн бичгийн даргын албан тушаалд сонгогдсонд баяр хүргэж, эх орноо цэцэглүүлэн хөгжүүлэх их үйлсэд болон Танд эрүүл энх, сайн сайхан бүхнийг хүсэн >> ерөөгөөд << нийт ард түмнийхээ нэгэн адил ажилчин бид энхрий хайрт намаа бат нягтаар хүрээлэн, хөдөлмөрийн сахилгыг чанд сахин, төлөвлөгөөт ажлыг давуулан биелүүлж байхыг илэрхийлье >> гэжээ. 

Энэ үг, ийм санаа бодол бол зөвхөн нэг хүнийх биш ээ. Өнөөдөр монголын ард түмэн нийтээрээ ийм санаа бодолтойгоор амьдарч, ажиллаж байна. Монгол оронд социалист шинэ нийгэм байгуулах үйлсийн бүх үе шатанд манай ард түмэн марксизм-ленинч МАХН-даа хязгааргүй үнэнчээр итгэж, түүний жолоодлогын зөв мэргэнийг жар гаруй жилийнхээ түүх, бодит амьдрал дээр үзэж, биширч ирсэн билээ. 

Нам, ард түмний бат зузаан нэгдэл нягтрал бол манай нийгмийн хүч чадлын шударга хөгжил дэвшлийн баталгаа мөн. Марксизмленинч МАХН үйл явдлын ямар ч нөхцөлд ямар ч шалгалт сорилтын үед ямагт өндөрт байж, өөрийнхөө түүхэн үүргийг гарамгай биелүүлж байдгийг тус орны хөдөлмөрчид сайн мэдэх болсон юм. Тийм ч учраас ард түмэн намынхаа дотоод, гадаад бодлогыг зүрх сэтгэлээсээ бүрэн дүүрэн дэмжиж байдаг юм. Энэ удаад ч гэсэн манай ард түмэн МАХН-ын шинжлэх ухаанч, зөв мэргэн бодлогын залгамж чанарыг илтгэн харуулсан Намын Төв Хорооны ээлжит бус саяын бүгд хурлын сонсгол мэдээ, гаргасан шийдвэрийг сэтгэл маш ханамжтайгаар хүлээн авсан билээ. 

МАХН-ын Төв Хорооны ерөнхий нарийн бичгийн дарга, БНМАУ-ын Сайд нарын Зөвлөлийн дарга нөхөр Ж. Батмөнх тус бүгд хурал дээр хэлсэн үгэндээ: << Намын бүхий л үйл ажиллагаа урьдын адил намын яамдын шугамыг тууштай баримталж, намын XVIII их хурлаар боловсруулсан дотоод, гадаад бодлогыг амьдралд хэрэгжүүлэхэд чиглэгдэх болно. Түүний үндэс нь намын нийгэмэдийн засгийн бодлогын залгамж чанар, Намын Төв Хороо, Улс төрийн Товчооны хагасын ухаан бодол, төрөлх намаа, түүний Төв Хороог бат нягтаар тойрон хүрээлсэн манай ард түмний ган бат нэгдэл мөн >> гэж цохон заасан билээ. 

Тус бүгд хурал Намын XVIII их хурлаар боловсруулсан чиг шугамын дагуу, түүний шийдвэрийг хэрэгжүүлэх практик үйл ажиллагааны программын чанартай чухал зорилтуудыг дэвшүүлэн тавилаа. Үйлдвэрлэлийг эрчимтэй хөгжүүлж, түүний үр ашиг, хөдөлмөрийн бүтээмжийг дээшлүүлэх, улс ардын аж ахуйн удирдлагын системийг боловсронгуй болгон сайжруулах, нам, улс, хөдөлмөрийн сахилгыг бэхжүүлэх, боловсон хүчний ажил хариуцах хариуцлагыг дээшлүүлэх, олон түмний бүтээлч идэвхийг өрнүүлэх энэ бүх зангилаа асуудалд нам, ард түмний хүч, анхаарлыг төвлөрүүлэхийн чухлыг бүгд хурлын шийдвэрт онцлон заасан юм. Энэ бүхэнд эцсийн дүнд улс орны эдийн засгийн потенциалыг нэмэгдүүлж, ард түмний сайн сайхан аж байдлыг улам дээшлүүлэх эрхэм зорилтын агуулга, үзэл санаа нягт шингэн тусгагдаж байгаа юм. 

Манай намын улс төр, зохион байгуулалтын өргөн цар хүрээтэй их ажил, нийт ард түмний эх оронч, эрчимтэй хөдөлмөрийн үр дүнд 1984 оны төлөвлөгөөт зорилтыг ханган биелүүлэх талаар улс ардын аж ахуйн салбаруудад үзэгдэхүйц амжилт олж байна. Манай ололт, амжилт үзтэл илэрхий юм. Үүний зэрэгцэн улс ардын аж ахуйн зарим хэсэгт дутагдал, тасалдал оршиж байгааг нам ил шууд хэлж, алдсанаа засаж, дутагдлаа арилгаж, дутааснаа нөхөн гүйцээхийг шаардаж байна. Үүнийг хэрэгжүүлэн, амжилт гаргах хамгийн чухал арга хэрэгсэл бол газар бүрт зохион байгуулалт, хариуцлага, сахилгыг дээд зэргээр сайжруулж, олон түмэн, хамт олны улс төр, хөдөлмөрийн идэвхийг өрнүүлэх явдал мөн. 

Намын Төв Хорооны бүгд хурлаас дэвшүүлсэн дайчин, шахуу зорилтыг ханган биелүүлэх нөөц бололцоо манайд бүрэн бий. Тус бүгд хурлын шийдвэрийг орон даяар халуун талархалтай хүлээн авч, түүний шийдвэр, дэвшүүлсэн зорилтыг амьдралд хэрэгжүүлэх ажилд шамдан орж, хөдөлмөрийн хамт олон, хувь хүнээс нөөц бололцоогоо дайчлан, шахуу тооцоотой үүрэг амлалт авч, амжилт бүтээлээ улам арвижуулах гэсэн эх оронч сайхан санаачилга газар бүр гарч байгаа явдал үүнийг нотлон харуулж байна. 

Манай нам, ард түмний бат нэгдэл нь улс орны амьдралын чухал тэмдэглэлт үйл явдал БНМАУ-ыг тунхагласны 60 жилийн түүхт ойг угтсан бүх ард түмний социалист уралдааны өрнөлтөөр нэн тод илэрч байна. 

Манай эх орны хөгжлийн өнөөгийн шатанд нам, ард түмний өмнө асар их үүрэг, зорилт тулгарч байна. Түүнийг хэрэгжүүлэх удирдлагын жолоог бүхнийг ялагч марксистленинист шинжлэх ухаанаар зэвсэглэсэн, улс төрийн баялаг туршлагатай дайчин манлай МАХН барьж, ард түмэн намдаа бүрэн итгэж, түүнийг бат нягтаар тойрон хүрээлж байгаа болохоор дэвшүүлсэн зорилт хэрэгжин биелэх нь дамжиггүй. Манай намын хүч чадлын эх үндэс болсон эгнээний нь нэгдэл нягтрал бат бэх бөгөөд монголын ард түмэн төрөлх хайрт намаа нягтаар тойрон хүрээлж, нам, ард түмний холбоо, нэгдэл гүнзгий зузаан байгааг тод томруун харуулсанд МАХН-ын Төв Хорооны ээлжит бус VIII бүгд хурлын ач холбогдол оршино. 

