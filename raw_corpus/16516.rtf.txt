№239 (16516)              
1986 оны аравдугаар сарын 5.
Түлш, эрчим хүчний үнэ цэнэ

Манай орны үйлдвэржүүлэлтийн цар хүрээ жилээс жилд өргөжиж, хөдөлмөрчдийн материаллаг аж байдал, соёлын хэмжээ хэлбэрэлтгүй дээшлэхийн хэрээр түлш, эрчим хүчний хэрэглээ түргэн хурдацтай есөн нэмэгдсээр байна. Одоо тус улсын нэг хүнд жилд 1474 квт цаг цахилгаан эрчим хүч, 3, 4 тонн нүүрс ногдох боллоо Манан улсад нэг квт цаг цахилгаан эрчим хүчээр 200 хайрцаг чүдэнз, тус бүр 40 ширхэг саван, консерв, 20 кг талх, нэг хавтгай дөрвөлжин метр хивс нэг тонн уураар 30 хос эсгий гутал, 40 метр эсгий зэрэг олон арван нэр төрлийн бүтээгдэхүүн үйлдвэрлэж байна. 

БНМАУ-ын эдийн засаг, нийгмийг 1986 - 1990 онд хөгжүүлэх үндсэн чиглэлд << Улс ардын аж ахуйн хэмжээгээр цахилгаан эрчим хүчний хэрэгцээний жилийн дундаж цэвэр өсөлтийн хориос доошгүй хувийг хэмнэлтээс хангана >> гэж заасан билээ Үйлдвэрлэлийн тоног төхөөрөмжийг хамгийн ашигтай горимоор ажиллуулж, эрчим хүч үргүй зарцуулахыг багасгах урьдчилсан гол нөхцөл нь үйлдвэрийн газруудад эрчим хүч ашиглах дэвшилт норм тогтоон мөрдөх явдал юм. Гэтэл олон үйлдвэр, байгууллага тогтоосон нормыг өдөр тутмынхаа үйл ажиллагаанд бүтээлчээр мөрдөж ажиллахгүй байна. Түүнчлэн худалдаа, нийтийн аж ахуй, үйлчилгээ, эрүүлийг хамгаалах, ардын боловсролын системийн байгууллагууд, сангийн аж ахуй, барилгын зарим газар, тээврийн байгууллагууд эрчим хүч зарцуулах тодорхой нормгүй, түүнийг тогтоох талаар ч санаачилгатай хандаж дорвитой ажил хийхгүй байна. 

Үйлдвэр, аж ахуйн газруудад технологийн дамжлага, үйлдвэрлэл, үйлчилгээний цех, хэсэг бүрийг хэмжүүржүүлэх нь нэн чухал юм. Хаана хэмжүүржүүлэх ажлыг сайн хийж, түүнийгээ өдөр тутам хэрэглэж байна, тэнд нөөц бололцоогоо илрүүлэн ашиглаж түлш, эрчим хүчийг үр ашигтай зарцуулж, арвилан хэмнэж байна. Монгол, зөвлөлтийн хамтарсан уулын баяжуулах Эрдэнэт компани, Улаанбаатар хотын хивсний үйлдвэр, сүлжмэл, ноосон эдлэлийн үйлдвэр зэрэг олон газар дотоод тооцоондоо шаардлагатай тоолуур тавьж технологийн дамжлага, цех, хэсэг бүрийн эрчим хүчний зарцуулалтад хяналт тогтоон ээлж бүрээр тооцоо хийж ажилласнаар тодорхой үр дүнд хүрч байна. 

Түлш, эрчим хүчний улсын хяналтын ерөнхий албанаас хийсэн шалгалтаас үзэхэд эрчим хүчийг үр ашигтай зарцуулах талаар бодитой ажил зохиож тодорхой ур дунд хүрээгүй газар цөөнгүй байна. Тухайлбал, Улаанбаатар хотын барилга трест эрчим хүч хэмнэх талаар удирдах дээд байгууллагаас гаргасан тогтоол, удирдамжийг ажиллагчдад сурталчлан мөрдүүлэх, цахилгаан эрчим хүчний зарцуулалтад хяналт тавьж, түүнийг хэмнэх ажлыг туйлын хангалтгүй зохион байгуулж ирсэн байна, Энэ трест түр барилгууддаа батлагдсан зураг төсөлгүй, стандартын бус төрөл бүрийн чадалтай цахилгаан халаагч хийж ашиглан, жилийнхээ хэрэглээний 25 хувьтай тэнцэх цахилгаан эрчим хүчийг зүй бусаар зарцуулжээ. 

Зарим үйлдвэр, аж ахуйн газрууд цахилгаан эрчим хүчний зарцуулалтын лимитийн ач холбогдлыг мөн чанараар нь ойлгохгүй байна. Лимит нь эрчим хүчний хэрэгцээг зөв төлөвлөж, төлөвлөгөөний үндэслэлийг сайжруулан түүний зарцуулалтад тавих хяналтыг дээшлүүлэх, хувь хүний хариуцлагыг өндөржүүлэхэд чухал рольтой, эрчим хүчийг арвич хямгач хэрэглэх арга хэмжээний нэг тал юм. 

1986 оны эхний хагасын гүйцэтгэлээс үзэхэд Улаанбаатар хотын шаазангийн үйлдвэр, мах консервын комбинат, арьс ширний үйлдвэрийн нэгдэл зэрэг олон газар цахилгаан эрчим хүчийг лимитээс хэтрүүлэн зарцуулжээ. Ноосны үйлдвэрийн нэгдэл, архи пивоны комбинат, керамик эдлэхүүний комбинат зэрэг 18 үйлдвэр, аж ахуйн газар хэмнэлтийн талаар тодорхой ажил зохион байгуулж хэрэгжүүлээгүй атлаа их хэмжээний цахилгаан эрчим хүчийг лимитээс дутуу хэрэглэсэн байна. Энэ нь лимитийн захиалга, тогтоолт үндэслэл муутай, нэгэнт батлагдсан лимитэд тавих хяналт сул байгаатай холбоотой юм. Иймд үйлдвэр, албан байгууллага бүр лимитийн үндэслэлийг сайжруулж, түүний биелэлтэд хатуу хяналт тавьж ажиллах шаардлагатай байна. 

Цахилгаан, дулааны тоног төхөөрөмжийн өдөр тутмын үзлэг үйлчилгээ болон ээлжит засварыг хугацаанд нь чанартай хийж, хэвийн ажиллагаатай байлгах явдал эрчим хүчийг үр ашигтай, гамтай зарцуулах нэг нөхцөл мөн. Манай зарим үйлдвэр, аж ахуйн газрууд цахилгаан, дулааны тоног төхөөрөмжийг шаардлагын дагуу зөв ашиглаагүйгээс эрчим хүчний тоноглол эвдэрч гэмтэх, шугам хоолой нь цоорох буюу дулаалгагүй байх, хувирсан ус бохирдож хаягдах зэрэг ноцтой зөрчил гарч эцэст нь техникийн сааталд хүргэх явдал цөөнгүй байна. 

Асаалттай чийдэн, нээлттэй хаалга << ердийн үзэгдэл >> мэт болсон газрууд ч байна. Гэгээн цагаан өдөр шаардлагагүй үед ажлын байр, гэр орондоо гэрлээ асаачихаад сэтгэл амарлингуй суудаг, ийм дутагдлын хажуугаар дуугүй өнгөрдөг хүмүүсийг ухамсартай, хариуцлагатай, арвич хямгач гэж үзэх үндэсгүй юм. Түлш, эрчим хүчийг үр ашигтай зарцуулж, арвилан хэмнэх арга замыг хүн бүрт ухамсарлуулан ойлгуулж, идэвх санаачилгыг нь өрнүүлэн ажиллах шинэ хандлага, шаардлага амьдралаас урган гарч байна. 

Одоогоор үйлдвэр, албан байгууллагад түлш, эрчим хүчийг үр ашигтай хэрэглэх, арвилан хэмнэхийн ач тусыг хөдөлмөрчдөд тайлбарлан таниулсан сурталчилгааны дорвитой ажил нэн хомс байна. Иймд энэ талаархи ухуулга, сурталчилгааны ажлыг чанарын өндөр түвшинд гаргах нь зүйтэй. 

Түлш, эрчим хүчийг арвилан хэмнэх нь түүнийг өдөр тутам зүй зохистой зарцуулах, ялангуяа өвлийн бэлтгэлийг чанартай хийхээс их хамаардгийг байгууллага, иргэн бүр анхаарч орон байрныхаа цонх, хаалгыг дулаалахаас эхлээд эрчим хүчний тоног төхөөрөмжийн засвар үйлчилгээг чанар сайтай бүрэн хийж дуусгах, дулаалгын шугам хоолойг засварлах, нүүрсээ хаягдалгүй тээвэрлэж, тусгай байранд хадгалах зэрэг техник зохион байгуулалтын олон төрлийн арга хэмжээг даруй хэрэгжүүлбэл зохино. 

