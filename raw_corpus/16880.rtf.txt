№290(16880)      
1987 оны арван хоёрдугаар сарын 3.
Туслах аж ахуй юу өгөв?

- Амины, туслах аж ахуй эрхэлж байгаа байгууллага, хүмүүсийн тоо сүүлийн хоёр жилд 2558 хувь өсчээ. 

- Туслах аж ахуйг дундын хэлбэрээр байгуулж эрхлэх нь илүү үр дүнтэй байна, 

- Амины, туслах аж ахуй эрхлэгчдэд мэргэжлийн туслалцаа онц шаардлагатай байна. 

Үйлдвэр, албан байгууллага, ард иргэдийн амины туслах аж туслах аж ахуйг хөгжүүлэхэд ( нам, засгаас тал бүрийн дэмжлэг туслалцаа үзүүлж байгаа билээ. туслах аж ахуйд ( зориулан торой, дэгдээхэй, бүжин, зөгийн бүл, төмс, хүнсний ногооны ур, бордоо, малын тэжээл худалдаж, хүнсний бүтээгдэхүүнээ маллах ( журмыг батлан мөрдүүлсний дээр улсад нийлүүлсэн мах, сүү, ноос зэрэг бүтээгдэхүүний үнийг нийгмийн аж ахуйнхтай адилаар нэмэгдүүлсэн нь байгууллага, хүмүүсийн туслах аж ахуй хөгжүүлэх сонирхлыг дээшлүүлсэн юм. Амины туслах аж ахуй эрхлэн гахай, шувуу, туулай үржүүлэх, төмс, хүнсний ногоо тариалах болсон байгууллага, хүмүүсийн тоо сүүлийн хоёр жилд 25 58 хувь өсчээ. Өнгөрсөн жил улсын хэмжээгээр үйлдвэрлэсэн нийт сүүний 38, гахайн махны 29, өндөгний 2, 3, төмс, хүнсний ногооны 6 7 хувийг албан байгууллага. ард иргэдийн туслах болон амины аж ахуйгаас үйлдвэрлэж хот, хөдөөд хүнсний хангамж сайжруулахад тодорхой хувь нэмэр оруулжээ. 

Хөнгөн, хүнсний үйлдвэрийн Яам, Нийгмийг аюулаас хамгаалах Яам, Ардын боловсролын Яам, Улаанбаатар хот, Өвөрхангай, Говь-Алтай, Баянхонгор Аймаг туслах аж ахуй эрхлэх талаар илүү анхаарч бага боловч үр дүнд хүрчээ. Энэчлэн амжилт ахиц гарч байгаа Боловч нийслэл хотын нийт айл өрх, үйлдвэр, албан байгууллагын дөнгөж тал хувь нь амины болон туслах аж ахуй эрхэлж байгаагаас гадна үйлдвэр, албан газар, айл өрхийн аль нь ч гэсэн туслах аж ахуйг үр ашиг өгөхүйц зохистой хэмжээнд хүргэж чадахгүй ор нэрийн төдий үзүүлбэр болгож, үйлдвэрлэсэн хүнсний бүтээгдэхүүнээр хамт олон, хүмүүсийнхээ хэрэгцээг хангах эцсийн үр дүн нь тавьсан зорилтод хүрэхгүй байна. 

Нэгдэл, сангийн аж ахуй, албан байгууллагууд өдий төдий хүч хөдөлмөр гаргаж олон, цөөн тоотой гахай, шувуу олж үржүүлж байгаа мөртөө өндөг, гахайн махыг ядаж сумын төвдөө хэрэглэж сураагүй ч газар цөөнгүй байна. Аймаг, сум, албан газар, айл өрх бүр хүнсний программаар тодорхой зорилттой ажиллаж байгаа гэх боловч ялангуяа хөдөөгийн хөдөлмөрчид, малчдыг хамраагүй, голдуу төв суурин газрын хүрээнээс цааш халихгүй байна. 

Өвөрхангай аймаг олон үйлдвэр, байгууллагад тус тусдаа байсан өгөөж багатай, алдагдалтай туслах аж ахуйг нэгтгэж, тэдгээрийг дундын туслах аж ахуй болгон Арвайхээр хот, Хархорин, Хужирт суманд төвлөрүүлж ажиллуулаад, өнөө жил гахайн мах 44, төмс, хүнсний ногоо 570 тонн, өндөг 120 мянган ширхгийг үйлдвэрлэж харьяа байгууллагууд хоол, цайны газрынхаа хэрэгцээг хангаж илүү гарсныг худалдан борлуулжээ. Байгууллага бүр дор дороо туслах аж ахуй эрхлэхээр оролдож материаллаг бааз, үр бордоо, машин техникийн хүрэлцээгүй, нэгдсэн бодлогогүйгээс хүч хөдөлмөр тарамдаж, үр өгөөж багатай байна. Үйлдвэрлэлд мөрдөгдөх технологийг туслах аж ахуйд тэр бүр мөрдөж чадахгүй, төрөл бүрийн жимс, ногоо тарьж, гахай, шувуу, туулай өсгөж үржүүлэхэд арчилж маллах хүмүүс нь тэр талын мэдлэггүй, зарим газар сахиул манаачийн төдий үүрэгтэй " байдгаас болоод амины, туслах аж ахуйд нэгжээс авч байгаа хүнсний бүтээгдэхүүний хэмжээ улсын дунджаас ихээхэн доогуур байна. Эрдэнэт болон Цэцэрлэг хотын худалдаа, бэлтгэлийн трестийн туслах аж ахуйн бордож нядалсан гахай дөнгөж 60 65 кг жинтэй байжээ. 

Архангай аймгийн Цэнхэр сумын нэгдэл халуун рашаан түшиглүүлэн хүлэмж байгуулж жил бүр өргөст хэмх, улаан лооль, амтат чинжүү хураан авч хүнсэндээ хэрэглэж байхад Баянхонгор, Өвөрхангай аймгийн зарим амралт сувиллын газар халуун рашаан түшиглүүлэн байгуулсан хүлэмжнээсээ олигтой ургац авахгүй байгаа нь их бололцоо алдаж буй хэрэг иш. 

Үйлдвэр, албан байгууллага, нэгдлүүд өөрийн туслах аж ахуй аль зэрэг үр ашигтай өгөөжтэй байгааг хамт олондоо тайлагнаж хэлэлцүүлэн тэдний санал, дүгнэлтийг тусгаж жил, хэтийн төлөвлөгөөтэй ажиллахын оронд туслах аж ахуйтай гэдэг нэр олох, хүнд үзүүлэх, мөнгө олох хэрэглүүр болгохыг санаархахаас бус хүнсний зүйлийг нэмэгдүүлэх тухайд дутуу боддог хэлбэрдэлтээс салах хэрэгтэй байна. 

Туслах аж ахуйг дундын хэлбэрээр байгуулж технологийн дагуу үр өгөөжтэй эрхлэх ёстой байтал зарим үйлдвэр, албан байгууллага цөөн тооны мал худалдан авсан, багахан газар төмс, хүнсний ногоо тарьсан, ганц хоёр мэгжтэй болсноо их ажил хийж, хүнсний программыг хэрэгжүүлж байна хэмээн дөвийлгөн тайлагнадаг байна. Ийм маягийн нэр төдий аж ахуй хүн амын хүнсэнд, амьдрал ахуйд нэмэр өгөхгүй, харин ч гарлагатай болно. 

Үйлдвэр, албан байгууллагын туслах аж ахуйн гахай, шувуу, туулайг технологийн дагуу өсгөж үржүүлэхэд мэргэжлийн туслалцаа үзүүлэх, олон найрлагат тэжээл, эм хэрэгслээр хангах талаар Хөдөө аж ахуйн Яамны харьяа гахай, шувуу, туулай, зөгийн аж ахуйн үйлдвэрлэлийн нэгдлийн удирдлага онцгой анхаарч ажил зохиох ёстой. 

Хөдөө аж ахуйг хөгжүүлэх, хүн амын хүнсний хангамжийг сайжруулах зорилтот Программыг хэрэгжүүлэх чухал хэрэглүүр болох туслах аж ахуйн эцсийн ур дүнг дээшлүүлж, үр өгөөжтэй болгох ажил сүүлийн үед цалгардаж, хэлбэрдлэгт орж байгааг нам, улс, олон нийтийн бүх шатны байгууллага онцгой анхаарч идэвхтэй нөлөө үзүүлэх шаардлагатай.

