№234(16197)
1985 ОНЫ ЕСДҮГЭЭР САРЫН 28.
Хоёр сонирхол

Гагцхүү социалист нийгмийн нөхцөлд нийгмийн болон хувийн сонирхлын нэгдэл бий болж зөв хослон хэрэгждэг бөгөөд социалист байгуулалтын мөн жишээ нь хувийн өмчийн үзэл санааг арилгаж, үйлдвэрлэлийн хэрэгслийг нийгэмчилж хувийн сонирхлыг нийгмийнхэд захируулах нийгэм, улс төр, эдийн засгийн үндсийг бүрдүүлдэг билээ. Нийгмийн эрх ашгийг илүүд үзэх нь социализм байгуулалтын явДад хүмүүсийн сайн дурын хэрэг байхаа больж харин иргэн бүрийн заавал даган биелүүлбэл зохих, үндсэн хуулиар тодорхойлогдсон үүрэг, хувь хүний зан суртахууны дотоод хэрэгцээ, социалист аж төрөх оны хэм хэмжээ болж төлөвшин тогтдог юм. 

Улс, нийгмийн эрх ашгийг эрхэмлэн хүндэтгэж манай хүмүүсийн ёс суртахууны гол шинжийн хувьд эх орон, ард түмэн, нийгмийн тусын тулд хүчин зүтгэх нь хөдөлмөрчин хүний сайн сайхан аж төрөхийн үндсийг тодорхойлж байна. Ийм гүнзгий утгаараа хувийн болон нийгмийн сонирхлын нэгдмэл байх зарчим, нийгмийнхийг илүүтэйд үзэх хэм хэмжээ нь манай нийт ард түмний түгээмэл эрх ашгийн илэрхийлэл, хөгжил, дэвшлийн нэг чухал хүчин зүйл мөн. 

Хоёр сонирхлын хоорондын зөрчил ялангуяа хувийн сонирхол давамгайлах хандлага амьдрал, ахуй, хүмүүсийн ухамсраас аяндаа өөрөө арилдаггүй учраас шинэ хүнийг коммунист ёсоор хүмүүжүүлэх ажлын нэг чухал сэдэв байх ёстой. Төлөвлөгөө, даалгавар биелүүлсэн болж нэр алдар хөөцөлдөх, үүндээ хөтлөгдөн бүтээгдэхүүний тоон үзүүлэлтийг голлон, чанарыг орхигдуулснаас төлөвлөгөөг хэрэгцээ, захиалга, нэр төрлөөр биш харин үнийн дүнгээр хааж хэлбэрдэх, эсвэл нөөц бололцоог илрүүлэн олж бүрэн ашиглахын оронд биелүүлэхэд хялбар, хөнгөн төлөвлөгөө авчихаад, бие амар суухыг эрмэлзэх, ажил үүргийн биелэлт, гүйцэтгэлийг худал мэдээлэх, хуурч мэхлэх үзэгдэл нь үнэн чанартаа нийгмийн сонирхлыг тодорхой салбар, эсвэл орон нутаг, албан байгууллагын явцуу ашиг сонирхлоос доогуур тавих хандлагын илрэл юм. 

Эрхэлж байгаа салбар, байгууллага, хамт олныг хөгжүүлэх нь зүйн хэрэг боловч улс орны эрх ашиг. Нийт ард түмний ашиг сонирхлыг хохироох замаар орон нутаг, аж ахуй, албан газрын хэрэгцээг хангах эрмэлзэл байж болохгүй бөгөөд энэ нь хувийн сонирхлын нэг төрлийн хувилбар юм. 

Улсын төлөвлөгөөг дур мэдэн өөрчлөх, худал мэдээлэх, салбар, орон нутгийн эрх ашгийг улс, нийгмийнхээс дээгүүр тавих явдалтай хаана ч, хэзээ ч эвлэрч болохгүй. Ийм хариуцлагагүй, сахилгагүй явдад гарахаас урьдчилан сэргийлэх, гарсан тухайд нь шийдвэртэй таслан зогсооход манай хяналтын бүх механизмыг чиглүүлж удирдлагын нэгдмэл байх зарчмыг тууштай дагаж мөрдвөл зохино >> гэж нөхөр Ж. Батмөнх цохож хэлсэн байна. Манай зарим үйлдвэр, аж ахуйн газар, хүмүүсийн ажиллагаанд ийм дутагдал нэлээд газар авсан учраас ажилд хохирол учруулсан баримт цөөнгүй гарч байна. 

Нийгмийн эрх ашгийг хохироож, хувийн эрх ашгийг хангахын тулд албан тушаалаас гадна эрхэлсэн ажил, эзэмшсэн мэргэжлээ ашиглан амин хувьдаа ашиг хонжоо олохыг эрмэлзэх зохисгүй үзэгдэх л зарим хүмүүс, байгууллагын ажил дээр гарсаар байна. Жолооч, тээврийн ажилчин хүнд бол бага яваад ахиухан тонн км бичүүлэх, даалгаварт буюу шаардлагатай ачаа тээшийн оронд үнэ ихтэй, хүнд жинтэй амар хялбар ачаа тээвэрлэхийг бодох, худалдагч, нярав нарт бол хэрэгцээний ховор бараа таваарыг өргөн олонд хүртээхийн оронд танил тал харж худалдааны журам зөрчих, албан хаагч хүн бол нэр төр хөөцөлдөж бялдуучлах, өөртөө ашиггүй гэж үзсэн асуудалд хөшүүн хойрго, хүнд суртал гаргах гэх мэт олон янзаар хувийн сонирхол илэрч байна. Хээл хахууль өгч, авах, ажил, мэргэжлээр нь хүмүүстэй ялгаварлан харилцах, улс нийгмийн өмчийг элдэв хэлбэрээр идэж ашиглах, үрэх, хуурамч мэдээ тайлан гаргах зэрэг нь хувийн ашиг сонирхол давамгайлж байгаагийн уршиг мөн. 

Манай хүмүүсийн сонирхол, хэрэгцээ нь нийгмийн хөгжлийн дагуу өөрчлөгдөж, нарийсдаг үргэлжийн хөдөлгөөнтэй, өсөлт хөгжилтийн амьд үйл явц учраас үйлдвэрлэл, соёлын хөгжил, өргөн хэрэгцээний бараа таваар үйлдвэрлэлт боловсронгуй болохын хэрээр шинэ шинэ хэрэгцээ бий болж хувийн сонирхолд ч нөлөөгөө тусгаж байдаг юм. Ахуй амьдралын нарийн үзэгдэл юмст хандахдаа хувь хүн ямагт дотоод сэтГэлийнхээ хэрэгцээ, ашиг сонирхлынхоо үүднээс шийдвэрлэхийг эрмэлздэг учраас хоёр сонирхлын нэгдлийг хангахад ёс суртахууны хүмүүжлийг сайжруулах, нийт хүмүүсийн ерөнхий соёлын түвшин, таашаал, үнэлгээний соёлыг дээшлүүлэх асуудал чухал нөлөөтэй юм. Хоёр сонирхлын зөв хослолд тулгуурлан үйлдвэрлэж бүтээмж, эзэмшиж, эдэлж хэрэглэж байхдаа хөдөлмөрчин хүн хэрвээ ажлаа сайн хийж, бүтээгдэхүүнийг нэмэгдүүлж, чанарыг сайжруулж чадвал тэр чинээгээр нийгмээс хөлс цалин авахаар барахгүй, нийгэм маань хөгжиж, хэрэгцээ нь бүтэж, түүний хамт өөрийн нь хувийн хэрэгцээ ч улам төгөлдөр хангагдана гэдгийг бүрэн ойлгож байх ёстой. 

Манай хүмүүсийн материаллаг болон оюуны хэрэгцээг жигд сайн хангах нь нийгмийн хөгжлийн гол зорилт учраас эцсийн эцэст хувь хүний хэрэгцээ нийгмийн үйлдвэрлэлийн өндөр үзүүлэлтийн дүнд л шийдвэрлэгдэх болно. Нийгмийн гишүүдийн аль нэгний буюу хэсэг бүлгийн сонирхлыг илүүд үзэх зарчим манайд байхгүй. Тиймээс хэн нэгний хувийнхаа сонирхлыг нийгмийнхээс дээгүүр тавихыг социалист байгууллын нийтлэг зарчимд хамт зүйл гэж үздэг. Салан задгай, хариуцлагагүй, зохион байгуулалтгүй, аж ахуйч бус, эмх журамгүй байдалтай хийх тэмцлийг хүчтэй болгох нь нийгмийн сонирхлыг хамгаалж байгаа хэрэг мөн. 

Манай хөгжлийн хэтийн сайхан ирээдүй нь хоёр сонирхлын төгс дүүрэн нэгдмэл байдлыг бий болгоход чиглэж байгаа учраас нийгмийн сонирхлын давамгайлах шинж нь хувийн сонирхлыг хавчин шахах биш харин хангах эрмэлзлийг аль болохоор зөв зохицуулахад шийдвэрлэх үүрэгтэй байх болно. 

