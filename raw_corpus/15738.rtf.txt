№8915738
1984 ОНЫ ДӨРӨВДҮГЭЭР САРЫН 13
Шинжлэх ухааны төлөвлөлт

МАХН-ын Төв Хороо, 1980 онд << Тус орны эрдэм шинжилгээний ажлын байдал, түүнийг сайжруулах арга хэмжээний тухай>> тогтоол гаргасан билээ. Энэ тогтоолоор эрдэм шинжилгээний ажлын сэдвийг оновчтой сонгох, улс ардын аж ахуй, соёлын салбарт нэн чухал ач холбогдолтой, чиглэсэн зорилго бүхий программаас бүрдсэн эрдэм шинжилгээний ажлын нэгдсэн төлөвлөгөө зохиох, түүнийг биелүүлэхэд эрдэм шинжилгээний байгууллага, ажилтны хүчийг төвлөрүүлж байхыг холбогдох бүх байгууллагад үүрэг болгосон юм. Байгаль, техникийн ухааны салбарт онолын суурь болон хавсарга судалгааны ажлыг тус тусад нь төлөвлөдөг байсныг намын энэ заалтын дагуу өөрчилж, нэгдсэн төлөвлөгөө боловсруулан хэрэгжүүлж байна. 1981 - 1985 онд гүйцэтгэх эрдэм шинжилгээний ажлын төлөвлөгөөнд өмнөх жилүүдэд гүйцэтгэж байсан судлах асуудал, сэдвийн тоог хоёр илүү дахин цөөрүүлж, хөрөнгө хүчийг улс ардын аж ахуйн гол зангилаа асуудалд төвлөрүүлэхээр тусгажээ. Энэ нь манай шинжлэх ухааны төлөвлөлтөд гарсан ахиц юм. 

Шинжлэх ухаан, техникийг хөгжүүлэх төлөвлөгөө бол улс ардын аж ахуй, соёлыг хөгжүүлэх төлөвлөгөөний бүрэлдэхүүн хэсэг мөн. Энэ төлөвлөгөөнд шинжлэх ухаан, техникийн ололт, тэргүүн туршлага нэвтрүүлэх, шинэ техник, технологи, малын шилдэг үүлдэр, арвин ургацтай таримлын шинэ сорт бий болгох зэрэг шинжлэх ухаанд тодорхой өгөөжийг нэмэгдүүлэх талаар МАХН-ын XVIII их хурлаас дэвшүүлсэн зорилтыг удирдлага болгож байна. 

Гэвч судалгаа шинжилгээ, үйлдвэрлэлд нэвтрүүлэх ажлын нэгдэл жинхэнэ ёсоор хангагдахгүй, үйлдвэрлэлийн төлөвлөгөөтэй уялдаа холбоо муутай байна, Шинжлэх ухаан, техникийн ололтыг үйлдвэрлэлд нэвтрүүлэх тухай төлөвлөгөөг биелүүлэх талаар яам, улсын хороо, тусгай газар бүр жигд анхаарахгүй байна. тэрчлэн үйлдвэр, аж ахуйн газарт энэ ажлыг хангалтгүй зохион байгуулж байгаа юм. Ихэвчлэн үүнээс шалтгаалан шинжлэх ухаан. техникийн ололтыг нэвтрүүлэх төлөвлөгөө жил бүр тасарч байгаад дүгнэлт хийх хэрэгтэй байна. 

Шинжлэх ухаан, техникийн ололтыг үйлдвэрлэлд нэвтрүүлэх нь үйлдвэрийн хүч чадлыг хэтийн хараатай, төлөвлөгөөтэй нэмэгдүүлэх, бүтээгдэхүүний чанарыг сайжруулах, инженер, техникийн ажилтай, ажилчдын мэргэжлийн ур чадварыг ахиулах, удирдлагыг боловсронгуй болгох хүчин зүйлийн нэг мөн. Ийм учраас урамшуулах, хариуцлага хүлээлгэх, байгууллагын ажлыг дүгнэх зэрэг шинжлэх ухаан, техникийн ололтыг үйлдвэрлэлд нэвтрүүлэх төлөвлөгөөний биелэлтийг харгалзан үзэх зэрэг чухал хөшүүргийг боловсронгуй болгох шаардлагатай байна. 

Улс ардын аж ахуйн салбарын төлөвлөгөөг түүний техникийн түвшинг дээшлүүлэх, ялангуяа түүнийг судлах, боловсруулах ажилтай нягт уялдуулахад чиглүүлэх хэрэгтэй юм. Шинжлэх ухаан, техникийг хөгжүүлэх төлөвлөгөөг тус улсын нийгэм эдийн засгийн чухал асуудлыг шийдвэрлэхтэй холбон зохицуулах шаардлага өсч байна. 

МАХН-ын XVIII их хурлаар дэвшүүлсэн зорилтыг амжилттай хэрэгжүүлэхийн тулд ЗХУ болон ах дүү социалист бусад орны туршлагыг бүтээлчээр судалсны үндсэн дээр зорилтот программын аргаар эрдэм шинжилгээний ажлыг төлөвлөх зарчимд шилжих нь зүйтэй. Ийм программ эрдэм шинжилгээний ажлын сэдвийг шилж авахаас эхлэн анхны загварыг зохион бүтээж турших, эцсийн үр дүнг бүрэн эзэмших, өргөнөөр үйлдвэрлэх бух үе шатыг хамарсан байх ёстой. Энэ программд тусгасан асуудал бүрийг шийдвэрлэ хэд шаардагдах санхүү, материал, техникийн хангамж хүн хүчний нөөцийг зөв судлан үзсэний үндсэн дээр тал бүрээс нь уялдуулан зохицуулах хэрэгтэй байна. 

Манай төлөвлөгөөний болон эрдэм шинжилгээний байгууллага хөдөө аж ахуй, хүнсний хангамж, түлш, эрчим хүч зэрэг улс ардын аж ахуйн зарим чухал салбарт зорилтот цогцолбор программ боловсруулах талаар их ажил хийж байна. Энэ ажлын эрч далайцыг улам нэмэгдүүлж, төрөл бүрийн мэргэжилтний санал бодлыг өргөн тусгах, өөрсдийн ололт, бусад орны туршлага дээр үндэслэн түүний арга зүйг улам боловсронгуй болгох хэрэгтэй байна. 

ЗХУ-ын туршлагаас үзвэл, улс ардын аж ахуйн салбар хоорондын ач холбогдол бүхний гол зорилтыг шийдвэрлэхийн тулд Шинжлэх ухаан, техникийн улсын хороо, Улсын төлөвлөгөөний комисс, Шинжлэх ухааны Академи, салбарын яам, тусгай газрын оролцоотойгоор шинжлэх ухаан, техникийн 41 зорилтот цогцолбор программ, улс орны эдийн засаг нийгмийн хөгжлийн удаан хугацааны зорилт, олон тооны шийдвэрлэх асуудлыг судалж байна. Тэр бүхний үндсэн дээр сонгон авсан шинжлэх ухаан, техникийн нэн чухал асуудлыг шийдвэрлэх 129 программыг ЗХУ-д боловсруулан хэрэгжүүлж байна. Энэ туршлагыг бүтээлчээр судалж, шинжлэх ухааныг төлөвлөх ажилдаа нэвтрүүлбэл зохино. 

МАХН-ын XVIII их хурал шинжлэх ухаан, техникийн ололт, тэргүүн туршлагыг улс ардын аж ахуй, соёлын салбарт тууштай нэвтрүүлэх явдал нийгмийн үйлдвэрлэлийг эрчимжүүлэх, ур ашгийг нэмэгдүүлэх, нөөц бололцоог бүрэн ашиглах, үйлдвэрлэлийн технологийг боловсронгуй болгох гол зүйлийн нэг мөн гэж заажээ. Энэ заалтыг хэрэгжүүлэхийн тул эрдэм шинжилгээний ажлын төлөвлөгөөнд тусгах сэдвийг төлөвлөгөө эдийн засгийн гол байгууллага, холбогдох яам, үйлдвэр, аж ахуйн газрын захиалгатай болгох нь чухал байна. Энэ арга зүйг шинжлэх ухааныг төлөвлөх ажилд өргөн хэрэглэх нь амьдралаас хөндий тасархай, ор нэрийн төдий сэдвийг арилгах, нийгмийн үйлдвэрлэлийн үр ашгийг нэмэгдүүлэхэд шийдвэрлэх ач холбогдолтой бөгөөд үр дүнд хүрэх тийм эрдэм шинжилгээний ажлын фронтыг өргөтгөхөд тус дөхөм болно. 

Энэ арга зүйг нэвтрүүлэхэд намын байгууллага тодорхой хяналт тавьж ажиллах нь зүйтэй

