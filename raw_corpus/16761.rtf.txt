№171(16761)    
1987 оны долдугаар сарын 18.
Үйлчилгээний үр ашгийн хэмжүүр

МАХН-ын XIX их хурлын шийдвэрийг хэрэгжүүлэхэд бүтээгдэхүүн, ажил, үйлчилгээний чанар дээшлүүлэх ажлыг хүчтэй болгох тухай >> МАХН-ын Төв Хороо, БНМАУ-ын Сайд нарын Зөвлөлөөс саяхан тогтоол гаргасныг хөдөлмөрчид талархан хүлээж аваад юуны өмнө хүний хүчин зүйлээс эхэлж үйлчилгээний чанарт онцгой анхаарч байна. Үйлчилгээний байгууллагын ажлын эцсийн үр ашгаа шалгуур үзүүлэлтийг тогтоох, төлөвлөлт, удирдлагын арга, урамшуулах механизмыг өөрчлөн сайжруулахад дээрх тогтоол чухал чиглэл болж байна. Худалдаа, үйлчилгээ, үдэшлэг, соёлын байгууллагууд үнийн дүн, тооны үзүүлэлтийг голчлон туршлагаас өргөн хэрэглээний бараа, ахуйн бодит соёл, эмнэлгийн үйлчилгээ хөдөлмөрчин олны шаардлагыг жигд хангаж чадахгүй элдвээр чирэгдүүлэн ашиглалтад хохирол учруулдаг ноцтой дутагдал үргэлжилсээр байгааг өөрчлөхийг нийт хэрэглэгч үйлчлүүлэгчийн эрх ашиг шаардаж байна. 

Дорнод, Өмнөговь аймгийн худалдаа, бэлтгэлийн удирдах газар эхний хагас жилд бараа гүйлгээний төлөвлөгөө тасалж арав гаруй аймгийн ахуйн үйлчилгээний удирдаж газар. чанарын нэгдүгээр ангийн бүтээгдэхүүний даалгаврыг биелүүлээгүйн дотор Бул ган, Дундговь, Өмнөговь аймагт хөдөөгийн хөдөлмөрчдийн ахуйн үйлчилгээний төлөвлөгөөг 13 - 14 нэр төрлөөр тасалсан, тэрчлэн эмнэлэг, соёл, урлаг, нийтийн хоолны нэлээд газрын үйлчилгээ хангалтгүй байсан нь эцсийн үр дүнг чанараар биш тоогоор хэмждэг хуучин арга барилаас ихээхэн шалтгаалжээ. 

Захиалга, хуваарилалтад хариуцлагагүй хандсанаас зарим бараагаар гачигдуулах, эсвэл бараа таваар нэг цэгт хэт хуримтлагдаж гүйлгээгүй болох. үнэтэй ховор материалаар үзэмж, чанар муутай хув цас хийснээс хэрэглэгчийн таашаалыг хангахгүйд хүрч ихээр бөөгнөрөх, амтгүй хоол, сонирхолгүй үзвэр, үргүй бүтээл, нуршуу ном, зохиол аль аль нь үр ашиг, чанарын өнөөгийн өндөр шаардлагад харш юм. МАХН-ын Төв Хорооны Ш бүгд хурал дээр нөхөр Ж. Батмөнх хэлэхдээ, << Хөдөлмөрчдөд төрөл бүрийн үйлчилгээг хүргэх ажлыг хүн амд данджаар ногдох ахуйн үйлчилгээний тооны өсөлтөөр, эмнэлэгт бол гүйцэтгэсэн ор хоногийн тоогоор, соёлын байгууллагад орлогын дүнгээр хэмжих нь гол биш, харин үйлчилгээний чанар, эцсийн үр дүнгээр үнэлэх нь чухал гэжээ. 

хөдөлмөрчдийн эрэлт хэрэгцээг Дүүрэн хангахтай уялдуулан үйлчлэгчдийн ажлыг дүгнэх, салбарын үйлдвэрлэл, үйлчилгээг захиргааны аргаар биш, эдийн засгийн аргаар удирдах үндсэн зарчмыг хэрэгжүүлэхэд чиглүүлэн нэгж, хэсгийн ажлыг үнэлэх аргачлал боловсруулах, тэдгээрийн бие даасан ажиллагааг хангах, төлөвлөгөөний үндсэн үзүүлэлтийг шинэчлэн төгөлдөржүүлэх талаар холбогдох яам, газрууд үзэгдэхүйц далайцтай ажил хийх шаардлагатай байна. 

Хүн амын эрэлх хэрэгцээг судлах ажлын хүрээ, далайц хангалтгүй, ор нэр төдий байгаагаас багцаа тоймоор захиалга хийж бүтээгдэхүүн үйлдвэрлээд тэр нь борлохгүй хуримтлагдан чанар доройтож, эдийн засагт хохирол учруулж ирснийг юуны өмнө өөрчлөх хэрэгтэй байна. 

Худалдаа, үйлчилгээний төдийгүй үйлдвэр, аж ахуйн газар зах зээлийг судалж, үйлдвэрлэлийг урьдаас түүнд нийлүүлэх замаар бүтээгдэхүүний чанарыг дээшлүүлдэг маркетингийн зарчмыг үндэслэл болгон хүн амын эрэлт хэрэгцээг нарийвчлан судлах талаар үйлдвэр, үйлчилгээний холбогдох эрдэм шинжилгээний байгууллагууд бүтээлч хамтлаг байгуулах, олон нийтийн үүсгэл санаачилгыг түшиглэх зэргээр шинэ аргаар ажиллахад бололцоо нөөц бүрэн байна. Үйлчилгээний соёл, чанар, нийгмийн хэрэгцээг хангах, эцсийн үр дүнг дээшлүүлэхэд соёл, ахуйн үйлчилгээний ажилчдын хөдөлмөрийн болон уран бүтээлийн нөхцөл бололцоо, соёлжилтыг сайжруулах, үйлчилгээний хувцас, хэрэгслийг угааж, ариутгах цех, тасаг байгуулан, гар ажиллагааг механикжуулж хөдөлмөр хөнгөвчлөх талаар өөрчлөлт гаргаж, үйлчлэх нийт салбарт сэтгүүл зүй, соёлжилтыг өөрчлөлт гаргаж хүний хүчин зүйлийн ролийг зохих ёсоор дайчлах нь чухал байна. 

Нэгэнт бий болсон потенциалын ашиглалтыг сайжруулж, худалдаа, нийтийн хоол, эмнэлэг, соёлын байгууллагын машин, тоног төхөөрөмжийн хүч чадал, хэвийн ажиллагааг хангах, ээлж нэмэгдүүлэх, шаардлагатай машин тоноглолыг оновчтой сонгон захиалах, материаллаг нөөцийн ашиглалтыг сайжруулах, дэвшилт арга технологи нэвтрүүлэх, үйлчилгээний дэг журмыг зүйлчлэн биелүүлэх нь холбогдох бүх байгууллагын нэн тэргүүний анхаарах зангилаа асуудал мөн. Өнгөрөгч улирлын эхээр нийслэлийн хориод дэлгүүрийн 130 орчим хөргөгч төхөөрөмжийг худалдааны байцаан шалгах газраас шалгаж үзэхэд түүний 30, 2 хувь эвдэрч гэмтсэн, 36, 5 хувь огт ажиллахгүй сул зогсч байжээ. Тэрчлэн ахуйн үйлчилгээ, зорчигч тээвэр, эмнэлэг, соёлын байгууллагад ашиглалтгүй, эвдэрч тоногдсон машин, аппарат, тоноглол олон байсан нь хэвийн үзэгдэл биш юм. 

. Үйлчилгээ чанаргүй, соёлч биш байгааг өөрчлөхийн төлөө тэмцэлд тухайн хамт олны хариуцлагыг дээшлүүлж үйлчлэгч бүрийн хөдөлмөрийн үр дүнг нарийн тооцоолж, хөдөлмөрчдийн чөлөөт цагийг нэмэгдүүлэх, хөгжлийг хурдасгах хариуцлагатай үүрэг гүйцэтгэж байгааг нь тэдэнд ухамсарлуулан, идэвх санаачилгыг нь өрнүүлэх талаар намын анхан шатны байгууллага, аймаг, хотын намын хороод давшингуй ажиллах ёстой. МАХН-ын Төв Хороо, БНМАУ-ын Сайд нарын Зөвлөл << Бүтээгдэхүүн, ажил, үйлчилгээний чанар дээшлүүлэх ажлыг хүчтэй болгох тухай >> тогтоолд << . . . хөдөлмөрчдийн эрэлт хэрэгцээ хүсэл сонирхолд нийцсэн үйлчилгээний нэр төрлийг өргөтгөх үндсэн дээр бүх төрлийн үйлчилгээний хүртээмжийг нэмэгдүүлж, чанар, соёлын түвшинг дээшлүүлэх иж бүрэн арга хэмжээ авч хэрэгжүүлэхийг >> заасан нь нам, улс, хоршоолол, олон нийтийн байгууллагуудын өнөөгийн тулгамдсан зорилтын нэг болж байна. 

Бүтээгдэхүүн, ажил, үйлчилгээний чанар дээшлүүлэхэд үйлдвэрлэлийн бэлтгэлийг хангах, техникийн түвшинг дээшлүүлэх, технологийг сахилгыг бэхжүүлэхийн хамт чанарын хяналтыг хүчтэй болгож, хөдөлмөрийн хамт олон, хувь хүний үүрэг, хариуцлагыг өндөржүүлж, зохион байгуулалт, улс төр хүмүүжлийн ажлыг эрс сайжруулан өөрчлөх хэрэгтэй байна. 

