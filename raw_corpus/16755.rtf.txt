№165(16755)      
1987 оны долдугаар сарын 11.
 Ардын хувьсгалын алдар суу

Азийн цээжинд анх ялан мандаж, феодализмаас социализмд шилжих эринийг Монгол орон, монголын ард түмний өмнө нээж өгсөн Монгол ардын хувьсгал 66 жилийн хээ яруу алдарт ойтой золголоо. Ашид мөнхийн хувьсгалч, интернационалч сургаал марксизм, ленинизмээр зэвсэглэсэн монголын ард түмний шалгарсан манлай МАХН-ынхаа мэргэн жолоодлогоор эх орондоо социалист шинэ нийгэм цогцлон байгуулах гэрэлт сайхан замаар давшиж яваа манай: ард түмэн ялгуусан хувьсгалынхаа 66 жилийн ойг хань нөхдийнхөө хамт энх хөдөлмөрийн амжилтын баяр, марксизм ленинизм, социалист интернационализмын ялалтын баяр болгон жавхлантай төгөлдөр ёслон тэмдэглэж байна, 

Жолоодогч намынхаа зааснаар ажилчин анги, хоршоолсон ард, хөдөлмөрийн сэхээтний бат холбоог бэхжүүлж, улс орныхоо эдийн засаг, нийгмийн хөгжлийн хурдцыг эрчимжүүлэхэд бүхий л хүч чадал, авьяас билиг, идэвх санаачилгаа дайчлан зориулж байгаа монголын ард түмэн хувьсгалынхаа их ойн баярт бүтээлч хөдөлмөрийн өрнүүн амжилтаар бэлэг барилаа. 

Манай орон түүхэн хөгжлийнхөө богинохон хугацаанд шургуу давшилт хийж, орчин үеийн аж үйлдвэр, механикжсан хөдөө аж ахуй цогцлон байгуулж. үндэсний соёл, боловсролыг цэцэглүүлж, хөдөлмөрчдийн аж амьдрал соёлын түвшинг эрс дээшлүүлж чадна. Хоцрогдсон буурай, нүүдлийн Монгол орон танигдахгүй болтлоо шинэчлэгдлээ. 1924 оныхоос улс ардын аж ахуйн үндсэн фонд 61 дахин, 1940 онтой харьцуулахад аж Үйлдвэрийн нийт бүтээгдэхүүний үйлдвэрлэл 57 дахин нэг хүнд ногдох үндэсний орлого бараг тав дахин өглөө. 

Манай социалист байгуулалтын энэ ололт амжилт нь монголын хөдөлмөрчдийн баатарлаг шургуу хөдөлмөр, монгол, зөвлөлтийн ард түмний ах дүүгийн найрамдал, ЗХУ, социалист бусад орны интернационалч тусламж дэмжлэг, бүх талын хамтын ажиллагааны үр шим юм. << Эрх чөлөө нийгмийн шинэчлэлийн тухал Ленинч үзэл санаа монголын ард түмний замыг 66 жилийн турш гэрэлтүүлж байна. Манай ард түмэн монголын нийгмийн амьдралд гүн гүнзгий түүхэн өөрчлөлт хайж, нийгэм эдийн засгийн хөгжлийг өнөөгийн түвшинд хүргэлээ гэж нөхөр Ж. Батмөнх хэлсэн билээ. 

Нам, ард түмнийхээ хувьсгалт дайчин уламжлалыг нэр төртэй үргэлжлүүлэгч өндөр ухамсартай, хувьсгалч эрмэлзэл, тэмүүлэлтэй. социализмын үйл хэрэгт чин үнэнч шинэ хүн төлөвшин Бойжиж, социализмын бүрэн ялалтыг хангах бүтээн Г. байгуулалтын тэргүүн эгнээнд хошуучилж байгаа нь Ардын хувьсгалын түүхэн том ололт, манай ард түмний үндэсний Бахархал мөн. 

Ардын хувьсгалын ялалтын төлөө, эх орныхоо эрх чөлөө, тусгаар тогтнолыг баатарлагаар хамгаалан тэмцэж мөнхийн гавьяа байгуулсан ахмад үеийнхнийхээ хувьсгалч, эх оронч, интернационалч уламжлалыг нэр төртэй үргэлжлүүлж, эртний Монгол нутагт социализм байгуулах аугаа их үйлсийг гардан гүйцэтгэж, энхийн хөдөлмөрт гарамгай гавьяа байгуулагчид, урган гарах шинэ зууны хэтийн сайхан төлөвийг найдвартай хэрэгжүүлж чадах өсвөр хойч үеийнхэн аль нь ч гэсэн их Ленин, суут Сүхбаатар нарын үүсгэн байгуулсан монгол, зөвлөлтийн ард түмний гандан бууршгүй ариун найрамдал, ах дүү социалист орнуудтай тогтоосон нөхөрлөл, үр бүтээлч хамтын ажиллагааг улам гүнзгийрүүлэн хөгжүүлэх, даян дэлхийд бат бэх энх тайвныг тогтоож, цөмийн дайны аюулыг сэрэмжлэн зайлуулахын төлөө тэмцлийн өргөн фронтод дуу хоолой, алхаа гишгээ нэгтэй сүрлэг жагсаалаар ирээдүйдээ итгэл төгс урагшилж байна. 

Монгол ардын хувьсгалын ойн өмнөхөн манай намын санаачилгаар Улаанбаатар хотод Ази, Номхон далайн бүс нутгийн орнуудын коммунист, ажилчны намын төлөөлөгчдийн зөвлөлдөх уулзалт болж, энх тайван, аюулгүй байдал, сайн хөршийн хамтын ажиллагааны төлөө тэмцлийн асуудлаар санал бодлоо өргөн солилцсон нь империализмыг эсэргүүцсэн бүс нутгийн улс түмний тэмцлийн үйлсэд нэмэр хандив оруулахад чухал ач холбогдолтой үйл явдал боллоо. 

Хувьсгалын ялалтын баярын өдөр манай нам, ард түмэн туулж өнгөрүүлсэн зам, хийж бүтээсэн ажил үйлсээ эргэн харж, ололт амжилтаа дүгнэхийн зэрэгцээ МАХН-ын XIX их хурлын түүхэн шийдвэр, XIX таван жилийн төлөвлөгөөт зорилтыг үр ашиг, чанарын өндөр хэмжээнд биелүүлэхийн төлөө юу хийж бүтээхээ төлөвлөж шамдан идэвхжиж байна, 

МАХН-ын Төв Хорооны III бүгд хурал үр ашиг, чанарыг дээшлүүлэх тухай нэн чухал асуудлыг хэлэлцэж. улс орны эдийн засгийн явц байдалд буурьтай дүн шинжилгээ хийж, цогцолбор зорилтыг тодорхойлсныг манай ард түмэн, коммунистууд халуунаар хүлээн аваад хэрэгжүүлэх ажилдаа өндөр идэвх санаачилгатай шилжин орсон өдрүүдэд хувьсгалынхаа ойн их баярын урам зоригтой тэмдэглэж байна. 

Октябрийн хувьсгалжуулагч нөлөөгөөр ялж мандсан Монгол ардын хувьсгалын 66 жилийн ой нь нам, ард түмний бат цул нэгдлийг илтгэж, эх орныхоо гэгээн түүхийг шинэ шинэ амжилт бүтээлээр арвижуулах үйлсийн бас нэг өндөрлөг, МАХН-ын XIX их хурлын түүхэн шийдвэрийг хэрэгжүүлэх нэр их ажилд урам зоригийг бадраасан уриа дуудлага болох нь зүйн хэрэг. 

Дэлхий дахины улс түмний өмнө хөгжил дэвшлийн цоо шинэ замыг нээсэн Октябрийн социалист их хувьсгалын хувьсгалжуулагч нөлөөгөөр сэргэн мандаж, Октябрийн замаар замнасны зөв зүйтэйн нэг том бодит нотолгоо болсон шинэ Монгол орон Октябрийн 70 жилийн ойн онд үйлдвэрлэлийн ур ашиг, бүтээгдэхүүн, ажил үйлчилгээний чанарыг дээшлүүлэхээр дэвшүүлсэн зорилтыг хэрэгжүүлэхэд чанарын өөрчлөлт гаргах эрмэлзэл дүүрэн байна. 

Монгол ардын хувьсгалын яруу алдарт 66 жилийн ой мандтугай! МАХН-ынхаа удирдлагаар социализмын бүрэн ялалт өөд урагшаа! 

