№62(15711)
1984 ОНЫ ГУРАВДУГААР САРЫН 13
Хүч чадлыг нь бүрэн ашиглая

МАХН-ын Төв Хорооны VII бүгд хурлын шийдвэрийг хүлээн авах нийслэлийн авто засварын заводын бүх ажилчдын цуглаан дээр нэг ахмад ажилчин коммунист хэлэхдээ, 

Ер нь машин л гэвэл автомашин гэж ойлгодог байсан үе манайд аль хэдийнэ өнгөрч, ажлын болон хүчний олон арван маркийн машин, тоног төхөөрөмжийг ашиглаж байна. 3өвхөн манай заводад гэхэд л олон зуун машин бүхий суурь машины парк ажиллаж байна. Эдгээрээс зарим нь сэлбэг хэрэгсэлгүй гэж сул зогсож байхад зарим нь алдаг оног ажиллах тохиолдол олонтаа байгаа болохоор манайд суурь машины хүч чадлыг дээд зэргээр ашиглаж байна гэх үндэсгүй байна. Гэтэл бусад газарт ашиглаж байгаа металл боловсруулах суурь машины ашиглалтыг манай заводын хэмжээнд хүргэвэл металл боловсруулах үйлдвэрийн салбарын нийт гаргах бүтээгдэхүүнийг бүтэн хагас дахин нэмэгдүүлэх бололцоотойг сонсоод хичнээн их нөөц бололцоо алдаж байгааг ойлголоо гэж чин сэтгэлээсээ ярьсан байна. 

Ингэж улс орныхоо эдийн засгийн потенциалыг үр өгөөжтэй ашиглахын төлөө санаа тавьж, түүнийгээ бодит ажил болгож чаддаг ажилчин коммунист олон бий Тухайлбал, Улаанбаатар хотын авто засварын заводын токарьч, МАХН-ын XVIII их хурлын төлөөлөгч Ү. Даш цехийнхээ суурь машинуудын тохируулга, үйлчилгээг бүрэн хийж чаддаг болжээ. Ү. Даш мөн суурь машиныг ажиллуулах, ажлын байрыг зохион байгуулах шилдэг арга барилыг эзэмшсэн байна. Ийм чадмаг ажиллагааны дүнд энэ коммунист VII таван жилд 15 жилийн ажил хийхээр авсан тооцоолох үүргээ ч амжилттай биелүүлж байна. 

Гэвч металл боловсруулах, засварын үйлдвэрт суурь машин, тоног төхөөрөмжийн хүч чадлын ашиглалт эрчимтэй биш хэвээр байна. Тус салбарт хөдөлмөрийн бүтээмж, фонд өгөөж аж үйлдвэрийн салбарын дунджаас арав гаруй хувь доогуур байгаа юм. Энэ нь юуны өмнө олон зориулалттай, өндөр бүтээмжтэй орчин үеийн суурь машинаар технологийн ганц үйлдлийг дагнан хийж, олонхи машин төхөөрөмжийг ганц ээлжийг цөөн цагаар ажиллуулан, тусгай зориулалтын суурь машин, төхөөрөмжийг бага хүрээнд ашиглаж байгаа зэргээс шалтгаалж байна. Үүний улмаас. улс ардын аж ахуйн нэлээд салбарт ашиглаж байгаа тусгай зориулалтын суурь машинуудын ээлжийн доторхи ашиглалтын коэффициент 0, 6-гаас хэтрэхгүй байгаа бөгөөд ээлж ашиглах коэффициент бур ч доогуур байна. Тухайлбал, геологийн засварын газарт металлд гагийн боловсруулалт, хийх өндөр давтамжийн зуух зөвхөн тухайн салбарын хэрэгцээт зүйлийг хийхээс хэтрэхгүй байна. 

Баянчандмань, Борнуурын сангийн аж ахуй өндөр бүтээмжтэй хагас автомат машин, нарийн хийцийн суурь машиныг ашиглаагүй олон жил болжээ. Түүнчлэн олонхи аймгийн эрчим хүч, хүнсний үйлдвэрт токарийн болон өрмийн суурь машин, гагнуурын аппаратын хангалтгүй ашиглаж байна. 

Эдгээр ноцтой дутагдал нь юуны өмнө тэдгээрийг захиалах, хуваарилахад нэгдсэн бодлого баримтлаагүй ашиглалтад нь нарийн хяналт тавьж байгаагүйн үр шиг юм. Түүнчлэн нэгэнт суурилуулсан суурь машин, төхөөрөмжийг төлөвлөгөөт урьдчилан сэргийлэх засварын системийн дагуу арчилж тордохгүй байх, ажил төрлийн суурь машиныг зэрэгцээ суурилуулах зэрэг аж ахуйч биш байдал хх дурдсан дутагдлуудын үндсэн шалтгааны нэг болж байна. 

Иймд байгууллагын явцуу эрх ашгийг урьдал болгон онцын шаардлагагүй суурь машин тоноглолыг захиалан ямар ч үнээр хамаагүй машин тоноглол олж авахыг эрмэлздэг аж ахуйн зарим удирдлагын ажлын буруу арга барилыг шийдвэртэй таслан зогсоох талаар Материалтехникийн хангамжийн улсын хороо онцгой анхаарах хэрэгтэй, 

Улс ардын аж ахуйн салбарт засварын газар, цэгүүдийг байршуулах, шинэ үйлдвэрийн газрын засварын цех, тасгийг байгуулахад тэдгээрийг хооронд нь харшлах, дагнуулах, хуучин цех, тасаг, газартай зэрэг ажиллах мэтээр суурь машин, төхөөрөмжийг дээд зэргийн үр өгөөжтэй ашиглах асуудлыг бүр тэдгээрийн техникийн нөхцөлийг боловсруулах, зураг төсөл хийх үеэс нягт нямбай бодож боловсруулах талаар холбогдох газрууд санаа тавьж, тодорхой ажил зохиох шаардлагатай байна. 

Өндөр бүтээмжтэй ажилладаг суурь машинчдын ажлын арга барилыг нарийвчлан судалсны үндсэн дээр ажлын явцад аяндаа гүйцэтгэж дадах энгийн хөдөлгөөн болгон бусад ажилчдад эзэмшүүлдэг Москвагийн электрон тооцоолох машины заводын туршлагыг нэвтрүүлэхийн тулд холбогдох байгууллагууд хүч чармайлт гаргах ёстой. Түүнчлэн тэргүүний ажилчдаар бүтээл, санаачилгын нь талаар лекц уншуулах, үзүүлэх сургууль хийх зэрэг хэлбэрээр тэргүүн туршлагыг нийтийн хүртээл болгодог Бүх холбоотын улс ардын аж ахуйн ололтын үзэсгэлэн, << Знание>> нийгэмлэгийн туршлагыг дэлгэрүүлэх ажлыг Шинжлэх ухаан, техникийн улсын хороо, Монголын шинийг санаачлагчдын нийгэмлэг гартаа авч удирдлага туслалцаа үзүүлж ажиллах ёстой. Нэгэнт суурилуулсан машин төхөөрөмжийн ашиглалтын байдалд бүртгэлээр тавих хяналтыг хүчтэй болгож, тэдгээрийн хөдөлмөрийн дэвтэр болсон ашиглалтын паспортыг нь зөв хөтөлж, түүнийг хяналт шалгалтын үр нөлөөтэй хэрэгсэл болгон ашиглахыг үйлдвэр. аж ахуйн газрын захиргаа, хяналт шалгалтын байгууллага анхаарвал зохино. 

Манай техникээ өндөр бүтээмжтэй, ариг гамтай ажиллуулдаг сайчуудтай мөр зэрэгцэх хөдөлгөөнийг өрнүүлж, энэ талаар социалист уралдааны дайчлах чанарыг чадамгай ашиглах нь нэн чухал зорилт мөн. Иймд суурь машины хүч чадлыг өндөр бүтээмжтэй ашиглах гол хүчин зүйл болсон ажилчны ухамсартай сахилга санаачилга, хариуцлагыг дээшлүүлэхийн зэрэгцээ машин техникээ хайр гамтай эзэмшиж, үр өгөөжтэй ашиглах нь ажилчин хүний эх оронч эрхэм үүрэг гэдгийг тэдэнд ухамсарлуулахад үйлдвэрийн нам. захиргаа, олон нийтийн байгууллагаас зохиох үзэл суртал, зохион байгуулалтын ажлыг чиглүүлбэл зохино. 

