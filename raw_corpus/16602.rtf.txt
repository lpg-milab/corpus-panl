№12(16602)
1987 оны нэгдүгээр сарын 14.
Ууган оны ажлын сургамж

БНМАУ-ын эдийн засаг, нийгмийг хөгжүүлэх наймдугаар таван жилийн төлөвлөгөөний эхний жил 1986 оны төлөвлөгөөний биелэлтийн урьдчилсан дүнгийн тухай Статистикийн төв газрын мэдээлэл нийтлэгдлээ. МАХН-ын XIX их хурлын жилд манай орны хөдөлмөрчид өндөр идэвх чармайлттай ажиллаж, аж үйлдвэрийн чанарын нэгдүгээр ангийн бүтээгдэхүүнийг 86, 7 сая төгрөгөөр, ачаа эргэлтийг 1 сая тонн км-ээр, барилга угсралтыг 26 сая төгрөгийн ажлаар төлөвлөгөөнөөс давуулан гүйцэтгэж, хөдөө аж ахуйн бүтээгдэхүүний үйлдвэрлэлийг өмнөх таван жилийн дунджаас 12 хувь өсгөж, нийт үндсэн фондыг 3, 9 I млрд төгрөгийн хөрөнгөөр бэхжүүлж, үндэсний орлого, эдийн засгийн үр ашгийг дээшлүүлэх зорилт амжилттай хэрэгжсэнийг мэдээлэл тооны хэлээр өгүүлж байна. 

Өмнөх таван жилийн дунджаас хорин хувь илүү болон айл өрх тохилог орон сууцанд шилжин орж, нийгэм соёлын арга хэмжээнд зориулсан хөрөнгө 6, 9 хувь, хүн амын мөнгөн орлого таван хувь өсч, жижиглэн худалдаалах бараа гүйлгээний хэмжээ 3, 7 хувь нэмэгдэж, хөдөөний хөдөлмөрчдийн соёл, ахуйн үйлчилгээ, улс ардын аж ахуйн удирдлага төлөвлөлтөд ахиц гарч, хүний хүчин зүйлийн үүрэг роль идэвхжин дээшилжээ. << Их хурлын шийдвэрийг хэрэгжүүлэх явцад зарим ахиц өөрчлөлт гарч байна. Гэвч тэдгээр нь бидний хүрвэл зохих түвшинд хараахан хүрээгүй байна. . . Олсон бага зэрэг амжилтаа тайлагнаад байх явдал ч өнөөдөр чухал биш юм. Ололт амжилтын зэрэгцээгээр дутагдал, тасалдал ч их байна >> гэж МАХН-ын Төв Хорооны П бүгд хуралд нөхөр Ж. Батмөнх тавьсан илтгэлдээ зааж тэмдэглэсэн билээ. Наймдугаар таван жилийн гарааны оны дүнгээс бид ололт амжилтаа цэгнэн үзэхдээ юуны урьд илүү, ихийг эх орондоо бүтээж болох байсан, эсэхийг, ашиглаагүй үлдээсэн нөөц бололцоог, ажлын эрчийг саатуулагч дутагдал доголдлын учир шалтгааныг аж ахуйн салбар, байгууллага, хамт олон бүр эргэцүүлэн бодож нэгэнт эхлээд байгаа шинэ онд дахин давтахгүйгээр авхаалж самбаатай, давшингуй ажиллах тухай ярилцах нь зүйн хэрэг юм. 

Хэрэв өнгөрөгч онд улсын бэлтгэлд нийлүүлсэн хонь, ямаа тутмын амьдын жинг ганцхан кг-аар, үхрийнхийг 7, 5 кг-аар нэмэгдүүлж таргалуулсан бол, эсвэл мал төлийн зүй бусын хорогдлыг арав гаруйхан хувь багасгаж чадсан бол мал өсгөх төлөвлөгөөг бодод шилжүүлснээр нэлээд давуулж, толгойн тоогоор ханган биелүүлэх бололцоотой байлаа. Байгаль цаг уурын тааламжтай бүсэд оршдог Булган, Хөвсгөл, Дорнод, тэрчлэн Өмнөговь, Баянхонгор аймгийнхан хээлтэгч малын тоо толгойг өмнөх жилийнхээс 21, 9 48, 6 мянгаар хорогдуулж, улмаар сүрэг арвижих эх булаг хээлтэгч мал өсгөх төлөвлөгөөг нийт дүнгээр 3, 3 хувь тасалсан байна. Ноднинтой харьцуулбал ихэнх нутагт цаг агаар хүндэрсэн энэ жилийн хувьд өмнөхөөсөө хэдэн хувь илүү идэвх санаачилга гаргаж нэгжийн өгөөжийг дээшлүүлэх шахуу зорилтыг малчид, мал аж ахуйн мэргэжилтнүүд, хөдөлмөрчид өмнөө тавьж, өвөл, хаврыг гарз хохиролгүй давахыг бүх хүчээр чармайх шаардлагатай болж байна. 

Газар тариалангийн салбарт дэвшүүлсэн зорилт өнгөрсөн онч амжилттай биелсэн боловч үр тариа, төмс, хүнсний ногооны чанар сайнгүй байсан тул хаврын тариалалт хөрс боловсруулалтын чанарыг сайжруулах. эрчимжсэн технологийн өгөөжийг нэмэгдүүлэх бүх талын бэлтгэлийг одооноос хангах хэрэгтэн юм. Ноднин дуусч, таван жилийн хоёрдогч онд бүтээгдэхүүн үйлдвэрлэж, үйлчилгээ гүйцэтгэх ёстой байсан арав гаруй онц чухал барилгыг дуусгаагүйгээс ашиглалтад оруулах үндсэн фондын төлөвлөгөөг хорь шахам хувь тасалсан байна. Хялбар хийцтэй жижиг объектыг түүвэрлэн барьж тооны хойноос хөөцөлдөх, чанаргүй ажил гүйцэтгэх, хүч хөрөнгө тарамдуулах, хэтэрсэн зардлаар төлөвлөгөө биелүүлсэн нэр зүүх гэх мэтийн хоцрогдсон арга, зохисгүй хандлагыг шинэ онд давтахгүй байх тийм механизм бий болгож, шалгуур үзүүлэлт, удирдлага төлөвлөлтийг төгөлдөржүүлэх талаар бүтээлч ажил санаачилж барилгын нийт ажилд эргэлт гаргах нь шинээр байгуулагдсан Улсын барилгын хорооны тулгамдсан асуудал болж байна. 

Өнгөрөгч онд төлөвлөгөө биелүүлээгүй барилгын байгууллагын нийт тасалдлын дөрөвний гурав нь мөн аж үйлдвэрийн газруудын борлуулалтыг биелүүлээгүйн үндсэн шалтгаан нь ажлын зохион байгуулалт хангалтгүйгээс болсныг мартах ёсгүй. Одоо үйлдвэр, аж ахуйн газруудад, хөдөлмөр зохион байгуулалт, урамшууллын бригад 3565 ажиллаж. тооны хувьд 35, 7 хувь өссөн сайн үзүүлэлтийг бататгаж тэдгээрийг аж ахуйн тооцооны хэлбэрт шилжүүлэх, эцсийн үр ашгийн төлөө хамт олны хариуцлагыг нь дээшлүүлэх, хуваарилалтын социалист зарчмыг бэхжүүлэх хэрэгтэй байна, чанар, ур ашгийн гол үзүүлэлтийг тасалсан үйлдвэр, байгууллагын тоо Хөнгөн, хүнсний үйлдвэрийн Яам, Ой, модны аж үйлдвэрийн Яам, Нийтийн аж ахуй, үйлчилгээний Яамны системд өмнөх оныхоос төдий л буурсангүйгээс гадна олон арван газар хөдөлмөрийн бүтээмж, ашигт ажиллагааны түвшин 1986 онд доошилжээ. 

Дөчөөд үйлдвэр борлуулалтын төлөвлөгөөг 82, 4 сая төгрөгийн бүтээгдэхүүнээр тасалсны бараг тэн хагас хувь нь аж ахуйн гэрээг цаг хугацаанд нь хийгээгүй болон гэрээгүй бүтээгдэхүүн үйлдвэрлэснээс шалтгаалсан ноднингийн сургамжаас одоо ч энэ асуудалд хашин хойрго хандаж, цаг алдсаар байгаа цөөнгүй байгууллага, хүмүүс санаа авч юуны түрүүн экспортын бүтээгдэхүүний зах зээлийг оновчтой сонгож яаралтай гэрээлж дуусгах ёстой. 

Үйлдвэр, хөдөө аж ахуй, барилга, тээвэр, үйлчилгээ, соёлын байгууллага бүр 986 оны үйл ажиллагааныхаа тайлан балансын судалгаа шинжилгээг хамт олны хурлаар нарийвчлан хэлэлцэж, өнгөрсөн жил алдсан нөөцийг нөхөн ашиглаж, дутагдлыг арилгаж, нэрээний сахилгыг нэгж бүрт чанд биелүүлж, дэвшилт технологи, арга туршлагыг идэвхтэй нэвтрүүлж наймдугаар таван жилийн төлөвлөгөөний эхний оны санамжаар хоёр дахь жилд илүү өндөр үр дүнд хүрч Аугаа их Октябрийн социалист хувьсгалын 70 жилийн ойд амжилт ололтын нэр төртэй бэлэг барьцгаая! 

