№252(16215)
1985 ОНЫ АРАВДУГААР САРЫН 19.
Депутатын танхим

Манай ардын төрийн олов мянган депутат сонсогчидтойгоо нуур тулан уулзаж, эрэлт хүсэлт санал бодлыг нь сонсч, хөр олон түмний холбоог батжуулах, төрийг удирдах ажлын тэргүүн туршлагыг харилцан солилцох гол төв бол депутатын танхим юм. Бүх шатны хурлын депутат, байнгын комисс, депутатын хэсэг, насанд хүрээгүй хүмүүсийн хэрэг эрхлэх комисс, хөдөлмөрчдийн сайн дурын байгууллагын сонгуульт идэвхтэний олон талт ажил энд төвлөрч, семинар, зөвлөлгөөн, өдөрлөг, уулзалт, үзүүлэх сургууль зэрэг олон хэлбэрийн ажил зохиож, төрийн байгууллагын үйл ажиллагааг боловсронгуй болгоход чиглэсэн өргөн хүрээтэй арга хэмжээ явуулах ёстой билээ. 

Депутатын танхимын үйл ажиллагааны үндсэн чиглэл зарчмын дагуу социалист төрийн бодлогыг хэрэгжүүлэх талаар өргөн хүрээтэй ажил үйлс өрнүүлэхдээ депутатын танхимын зөвлөл ажлынхаа агуулга, арга хэлбэрийг улам баяжуулж, үр нөлөөг нь дээшлүүлэхэд байнга анхаарах ёстой. Ховд, Увс, Завхан, Өвөрхангай аймаг, Улаанбаатар, Дархан хотод депутатын танхимд депутатын өдөрлөг, уулзалт, тэргүүн туршлагын үзүүлэх сургууль, ажил хэргийн зөвлөлгөөн, семинар тогтмол зохиож олныг хамруулж байна. Ховд аймагт депутатын танхимыг ЗХУ-ын ардын депутатын зөвлөлийн туршлагаар тохижуулан, хурал, гүйцэтгэх захиргааны ажлын үр дүнг 510 жилээр судлан гаргаж, анхан шатны хурлын зохион байгуулалт, соёл, хүмүүжлийн ажлыг тодорхой дүгнэж, депутатуудад онол, практик, арга зүйн туслалцаа үзүүлдэг байна. 

Говь-Алтай аймгийн Халиун, Ховд аймгийн Эрдэнэбүрэн сумын депутатын танхимын зөвлөл сумын хурлын чуулганы шийдвэрийг хөдөлмөрчдөд өргөн сурталчилж, депутат бүрийг сонгогчидтой нь ажил хэрэгчээр уулзуулж, хөдөлмөрчдийн эрэлт хүсэлт байнга хүлээн авч, тэдэнд хууль. дүрэм сурталчлах ажлыг тогтмол зохиож, << Депутат >> ханын сонин гаргаж байна. 

Архангай аймгийн АДХ-ын гүйцэтгэх захиргаа депутатын танхимын зөвлөлд анхаарал туслалцаа үзүүлж, хурал, захиргааны ажлын тэргүүн туршлага судалж, нэвтрүүлэн, хурлын байнгын комисс, депутат, хөдөлмөрчдийн сайн дурын байгууллагын ажилд тал бүрээр түлхэц өгч, тэдэнд зориулсан хичээл семинарыг АДХ-ын чуулган бүрийн дараа тогтмол зохиож иржээ. 

Баянхонгор аймгийн Өлзийт, Завхан аймгийн Ургамал, Ховд аймгийн Мөнххайрхан зэрэг олон сумын депутатын танхимын зөвлөл тодорхой цагийн хуваарь, төлөвлөгөөтэй ажиллаж, сумын хурлын депутатууд танхимд ажил биечлэн зохиож сонсогчидтойгоо уулзаж, эрэлт хүсэлтийг нь хүлээн авч, зөвлөлгөө даалгавар өгдөг байна. 

Ийнхүү депутатын танхимууд төрийн депутатаас сонгогчидтойгоо ажиллах, тэдний захиа даалгавар, эрэлт хүсэлтийг хүлээн авч шийдвэрлэхэд ач холбогдолтой амьд шуурхай ажиллагаатай төв болж байна. Хэдийгээр сайн ажиллагаатай танхим олон байгаа боловч зарим аймаг, суманд байгуулсан депутатын танхим нь тохижилт муутай, хааяа нэг хурал, зөвлөлгөөн хийхээс цаашгүй, төрийн захиргааны байгууллагын соёл хүмүүжлийн ажлын түшиг газар байх үүргээ тэр бур биелүүлж чадахгүй байна. 

Манай орон даяар ирэх оны эхний хагасад болох онцгой түүхт үйл явдал МАХН-ын XIX их хурал, тэрчлэн төрийн дээд эрхийг барих байгууллагын сонгуульд одооноос эрчимтэй бэлтгэж байна. Төрийн дээд эрх барих сонгуулиа угтан депутат, төрийн байгууллагын сонгуульт, идэвхтэнүүдтэй улам идэвхтэй үр нөлөөтэй ажиллах, өнөөгийн өндөр шаардлагын дагуу төрийн байгууллагын үйл ажиллагааг боловсронгуй болгон сайжруулахад тус нөлөө үзүүлэхийн тулд депутатын танхимын ажлыг жигд сайжруулах хэрэгтэй

Депутатын танхимын зөвлөл намын байгууллагын удирдлага туслалцааг авч, тодорхой төлөвлөгөө, хуваарьтайгаар, чиглэсэн зорилготой биет ажил зохион байгуулах, ялангуяа цаг үеийн чухал кампанит арга хэмжээг сурталчлан хэрэгжүүлэхэд идэвхтэй хувь нэмэр оруулдаг байх ёстой. 

Депутатын танхим нь ардын хурлын депутат, сонгуульт идэвхтэнүүдийг төрийн байгууллагын ажилд сургах, тэднээр хууль тогтоомж судлуулан, эрх зүйн мэдлэг олгох, АДХ-ын чуулган, хуралдааны шийдвэрийг хэрэгжүүлэх аргачилсан зөвлөлгөө өгч, үр дүнг тооцоолон дүгнэх зэргээр нөлөө далайц сайтай ажиллавал зохино. Аймаг, сум, орон нутгийн хотын ардын хурлын депутатын танхимын зөвлөлийн бүрэлдэхүүнийг сайжруулж, тодорхой график төлөвлөгөөтэй ажиллуулж, АДХ-ын үйл ажиллагааны холбогдолтой хууль, тогтоомж, ном товхимол, гарын авлага, материал, хэвлэлээр хангаж, радиожуулах, телевизтэй болгох зэргээр анхаарал тавих ёстой. 

Депутатын өдөрлөг, тэргүүн туршлагын үзүүлэх сургууль, үзлэг шалгалт тухайн хурлын ажилд ямар ур нөлөө өгч, депутатууд хэрхэн оролдсон байдлыг тунгаан ярилцаж, тойрогтойгоо сайн ажилладаг тэргүүний депутатын арга туршлагыг дэлгэрүүлэх, залуу депутат, төрийн байгууллагын олон зуун сонгуульт идэвхтэнийг сургаж халамжлахад депутатын танхимаас ихээхэн ажил зохиох шаардлагатай юм. 

Төрийн байгууллага, түүний сонгуульт, идэвхтэний өмнө дэвшүүлсэн зорилтыг биелүүлэх, төрийн үйл ажиллагааг боловсронгуй болгон хөдөлмөрчдийн коммунист хүмүүжлийг дээшлүүлэх, төлөвлөгөөт зорилтыг хэрэгжүүлэхэд депутатын танхимын зөвлөл ажлаа тууштай идэвхжүүлэх хэрэгтэй байна. 

