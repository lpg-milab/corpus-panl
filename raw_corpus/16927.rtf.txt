№24  (16927)]
1988 оны нэгдүгээр сарын 23М А Л Ч Н Ы ЭДИЙН ЗАСГИЙН СЭТГЭЛГЭЭ

<<Хөдөлмөрчин хүн бүр социалист өмчид болон хөдөлмөрт идэвхгүй, ердийн  үүрэг гүйцэтгэгчийн үүднээс биш, харин эзэн хүний ёсоор нийгмийн идэвхтэй байр сууринаас хандах тийм нөхцөл байдлыг хөдөлмөрийн хамт олонд төлөвшүүлбэл зохино. Ийм уур амьсгал нь захиргааны албадлагын аргаар биш,
эдийн засгийн аргаар бий болох ёстой>> гэж нөхөр Ж.Батмөнх МАХН-ын Төв Хорооны IV бүгд хурал (1987) дээр хэлсэн нь мал аж ахуйн үйлдвэрлэлд эдийн засгийн  мэдлэгийг өргөн хэрэглэж үр ашгийг дээшлүүлэх, ажил хэрэгч, бүтээлч санаачилга гаргах, ялангуяа малчдын эдийн засгийн сэтгэлгээг гүнзгийрүүлэхэд удирдлага болох ёстой. Өнөө үед бага зардлаар чанартай, арвин их мах, сүү, цагаан идээ, цөцгийн тос, өндөг, ноос, ноолуур үйлдвэрлэхэд малчин бүрийн аж ахуйч сэтгэлгээ, эзэн хүний санаачилга нэн чухал байна.

Хөдөө аж ахуйн улс, хоршооллын байгууллагуудад аж ахуйн тооцоо, үйлдвэрлэлийн зардалд хяналт тавих чекийн систем, хөдөлмөр зохион байгуулалт, урамшууллын бригад, салааны хэлбэр, хөлс төлөлтийн тарифын шинэ систем зэрэг үйлдвэрлэлийг эдийн засгийн аргаар удирдах дэвшилт хэлбэр нэвтэрч байна. Мөн нийгмийн өмч, хөдөлмөрт эзний ёсоор хандах, малчдын материаллаг сонирхлыг хөдөлмөрийн эцсийн үр дүнтэй холбох зорилгоор мал аж ахуйн ажлыг суурь, гэр бүлээрээ болон бэсрэг хамт олноороо гэрээлэн гүйцэтгэх арга хэлбэр дэлгэрч байгаа зэрэг нь эдийн засгийн тооцоо, сэтгэлгээ шаардсан шинэлэг үйл явц юм.

Мал аж ахуйн үйлдвэрлэл голлосон хөдөө аж ахуйн нэгдлийн үйлдвэрлэлийн бүх нэгжийн 40 орчим хувьд аж ахуйн тооцоо нэвтрээд байна.Сүхбаатар, Хэнтий, Баянхонгор зэрэг аймагт мал аж ахуйн суурь, бригад,хэсэг, мөн  малчдын дунд аж ахуйн дотоод тооцоо, төлөвлөсөн орлого, зардалд хяналт тавих чекийн системийг нэвтрүүлснээр үйлдвэрлэлийн даалгаврыг давуулан  биелүүлж, зардал хэмнэхэд түлхэц өгчээ.Цаашид аж ахуйн тооцоог нийт аж ахуйд тууштай нэвтрүүлж, үйлдвэрлэлийг эдийн засгийн аргаар хөтлөн явуулахад малчдаас өөрөөс нь шалтгаалах зүйл их бий.

Хөдөө аж ахуйн нэгдлийн мал аж ахуйн үйлдвэрлэлд хөлсний шинэ систем нэвтэрснээр зэрэг тогтоосон 95 үндсэн ажил, 35 туслах ажилд бүртгэл хөтлөн цалин олгох ёстой байтал дунд болон анхан шатны зарим  ажилтан түвэгшээж залхууран хуучин арга сэтгэлгээгээр ор нэр болгож цөөхөн хэдхэн ажил, үзүүлэлтээр малчдын цалинг бодож тэднийг нэг бус удаа хохироосон    дутагдал гарснаас    хөдөлмөрийн хөлсний шинэ систем нэвтэрснээр цалин буурлаа гэсэн буруу ойлголт Төв,  Булган,  Өвөрхангай    зэрэг аймагт ямар  нэг хэмжээгээр бий болсон нь шинэ тутам нэвтэрч байгаа зүйлийг ул суурьтай, мэдлэгтэй, системтэйгээр     хэрэгжүүлэхийн     оронд  хялбарчлан ханддаг ноцтой зуршлын гай юм.Аливаа ажил, үйлдвэрлэлийг  эрхлэхдээ     эдийн засгийн мэдлэгтэй, тодорхой ойлголттой хандах ёстой бөгөөд     аж ахуйг удирдах захиргааны хуучирсан аргын хүлээснээс ангижирч чадаагүйгээс аль болох бэлэн ахиу эд хөрөнгө, материал авч амар хялбар аргаар амьдрах, төлөвлөгөөг биелүүлсэн  нэр  хүлээхийг  эрмэлзэж,   социалист өмчийг үрэгдүүлэх, хайр гамгүй эдлэх, аж ахуйч бус цэвдэг сэтгэл төдий л арилаагүй байна.


Малчдын тухайд бол тэдний эдийн засгийн сэтгэлгээг хөгжүүлэх ажил юуны урьд хөдөлмөрөө хорших, өрх гэрээрээ буюу хэсгээрээ хамтран гэрээтэй,
аж ахуйн дотоод тооцоотой ажиллах ажлын хөлс,
урамшууллаа хөдөлмөрийнхөө үр дүнгээр тооцон үзэхээс эхлээд малынхаа ашиг шимийг бүрэн авахаас,
түүний чанарыг дээшлүүлэхээс, цалин хөлс, бусад 
орлого, зардал хэрхэн шалтгаалах талаар арга ухаан, 
бодол сэтгэлгээг нь хөгжүүлэн улмаар эдийн засгийн
онолын сэтгэлгээний суурь мэдлэгтэй  болгоход чиглэх ёстой.

Малчдын хөдөлмөрийн үр дүнгээр хэмжигдэх хөдөлмөрийн  хөлсний хэмжээ, өрхийн бусад мөнгөн орлого нь тэдний  аж амьдралын нөхцөл, түвшинг тодорхойлох  гол  үзүүлэлт учраас түүгээр     жишиглэн үзвэл нэг малчинд ногдох хөдөлмөрийн хөлс манайд 1967 оныхоос өнгөрсөн онд тав дахин өсч, нэгдлийн гишүүн нэг өрхийн мөнгөн орлогын 70 гаруй хувь нь нийгмийн аж ахуйгаас орж байна.Нөгөөтэйгүүр нам, засгаас нэгдлийн гишүүдийн  амины туслах аж ахуйг хөгжүүлэх,  аминдаа малгүй гишүүд малтай болох, амины малтай нь улам өсгөж үржүүлэх сонирхлыг бүх талаар дэмжиж байгаа билээ.

Малчид эдийн засгийн бүхий л хүчин зүйлүүдийг нарийн тооцоолж зөв ашиглаж сурах,  өрхийн    төсвийн тооцоо хийж,  үргүй зардлыг багасгах, цалин, бусад орлогоо нэмэгдүүлэх тухайд мэдлэгээ сэлбэхэд нь тус болохуйц сургалт, гэгээрлийн ажлыг ч эрчимтэй зохион байгуулах шаардлагатай байна. Хөдөлмөрийн хамт олон, ялангуяа малчдын эдийн засгийн сэтгэлгээг хөгжүүлэхэд хэлбэрдэх, үсэгчлэн цээжлэх, оромдох аргаар биш харин хөдөлмөрийн үр  дүнд түшиглэн хөдөлмөрөөр хуваарилах    социалист шударга зарчмыг хэлбэрэлтгүй дагаж мөрдөх, түүний мөн чанарыг ягштал ойлгуулах зарчмаар ажиллах нь чухал юм.

Эдийн засгийн сэтгэлгээг хөгжүүлэх нь эдийн засагчдын үүрэг төдий биш, харин олон түмний эдийн засгийн мэдлэг, түүнийгээ амьдралд хэрэглэх чадварыг дээшлүүлэхтэй холбогдсон өргөн хүрээтэй нийгмийн асуудал учраас эдийн засаг, эрдэм шинжилгээний байгууллагууд малчдын эдийн засгийи сэтгэлгээг хөгжүүлэх чиглэлээр тэдний шаардлага, хэрэгцээнд гүнзгий нийцсэн үр ашгаа өгөх онол, практикийн ач холбогдолтой ойлгомжтой зөвлөмж, ном хэвлэл, сурах  бичиг бий болгох мөн лекц яриа, танилцуулга төдийгүй биет туслалцаа үзүүлэх шаардлагатай юм.

Малчин хүний сэтгэл санаанд тэр тусмаа    эдийн засгийн сэтгэлгээнд өөрчлөлт гаргах нь ажлын арга барилаа шинэчлэн өөрчлөх сэтгэл зүйн бэлтгэл эзэмшүүлэхийн нэр,   нөгөөтэйгүүр төлөвлөлт,  аж ахуйн шинэ механизмын үр нөлөөний бодит тусгал мөн гэдгийг нам, захиргааны байгууллагууд онцгой анхаарах хэрэгтэй байна.
