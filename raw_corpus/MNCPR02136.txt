БНАСАУ-ын ялалтын замнал

Энэ оны есдүгээр сарын 9-ний өдөр бол БНАСАУ байгуулагдсаны 58 жилийн ойн өдөр юм. БНАСАУ-ыг үндэслэн байгуулагч Ерөнхийлөгч Ким Ир Сен Японы империалистуудад Солонгос орон эзлэгдсэн үндэстний гай зовлонгийн үе (1905-1945 он)-д улс орон, ард түмнийг аврахын төлөө хувьсгалын замд орж, жүчэгийн үзэл санаа болон Сонгүны үзэл санаа (цэрэг армийг тэргүүлэх үзэл санаа)-г үндэслэн дэвшүүлсэн юм.
Түүний дэвшүүлсэн Сонгүны үзэл бол хувьсгал буу жаднаас эхэлж, урагшлан боловсронгуй болно гэсэн үндэслэлд тулгуурласан бөгөөд хувьсгал ба бүтээн байгуулалтад буу жадыг чухалчилж, цэргийн хэргийг бусад бүх салбарын ажлын урьд тавих тухай үзэл мөн. Тэрбээр 1932 оны дөрөвдүгээр сарын 25-ны өдөр Японы эсрэг ардын партизан (өнөөгийн Солонгосын ардын арми)-ыг байгуулснаар Солонгосын ард түмэн өөрийн анхны хувьсгалт зэвсэгт хүчтэй болсон билээ. Тэр буу жадны сүр хүчээр Японы империалистуудыг бут цохиж Солонгосыг чөлөөлсөнд (1945 оны наймдугаар сарын 15-ны өдөр) Ерөнхийлөгч Ким Ир Сен 1945 оны аравдугаар сард Солонгосын Хөдөлмөрийн намыг байгуулж, үүний дараа 1948 оны есдүгээр сарын 9-ний өдөр БНАСАУ-ыг үндэслэн байгуулсан билээ. БНАСАУ бол Сонгүны замаар тууштай замнаж ирэв. Ерөнхийлөгч Ким Ир Сен эх орон маань чөлөөлөгдсөний дараа шинэ нийгмийг байгуулах ээдрээтэй нөхцөл байдалд ч орчин үеийн цэргийг байгуулан өөрийн батлан хамгаалах аж үйлдвэрийг бий болгох зэрэг цэргийн хүчийг бэхжүүлэхэд тэргүүлэх хүчийг тавьсан юм. Үүний ачаар БНАСАУ 1950-1953 оны Солонгосын дайнд дэлхийд "хамгийн хүчтэй" гэгдэж байсан АНУ-ыг ялж, өөрийн бие даасан эрх, нэр төрийг алдаршуулж чадсан юм. Дайны дараа социалист хувьсгал ба бүтээн байгуулалт гэсэн өргөн цар хүрээтэй нийгэм, эдийн засгийн их өөрчлөлтийг хэрэгжүүлэх явцад ч БНАСАУ цэргийн хүчийг бэхжүүлэхэд үргэлж их хүчийг тавьсан билээ. Бүх цэргийг офицерын түвшинд хүргэх, орчин үежүүлэх, бүх ард түмнийг зэвсэглүүлэх, бүх улсыг цайз болгох цэргийн бодлого, эдийн засгийн бүтээн байгуулалт ба батлан хамгаалах бүтээн байгуулалтыг нэгэн зэрэг явуулах чиг шугамыг барьснаар БНУ-ын цэргийн сүр хүч улам бэхжсэн юм. Манай улс Сонгүны бодлогыг бат баримталсны үр дүнд 1960-аад оны сүүлээр АНУ-ын зэвсэглэсэн "Пүэбло" хэмээх тагнуулын усан онгоц, АНУ-ын тагнуулын "ЕС-121" нисэх онгоцыг манай хилийг зөрчиж байхад нь олзолж, унагаж чадсан билээ. БНАСАУ өнөөдөр Сонгүны бодлогоор нэр төрийг алдаршуулж байна. Өнгөрсөн зууны сүүлээр хуучин ЗХУ болон зүүн Европын орнуудад социализм нурсныг далимдуулан АНУ тэргүүтэй империалист хүчнүүд манай орныг шахаж, ганцаардуулах давшилтыг хүчтэй болгосон юм. Ийм нөхцөлд Ким Чен Ир удирдагч Ерөнхийлөгч Ким Ир Сений Сонгүны үзэл санаа болон чиг шугамыг өөрчлөгдсөн нөхцөл байдалд нийцүүлэн цэргийн хэргийг бүх ажлын урьтал болгож, цэргийг улс орныхоо түшиг, хувьсгалын гол хүч болгон социализмын үйл хэргийг эрчимтэй явуулав. Цэргийн ангиудад хийсэн Ким Чен Ир удирдагчийн айлчлалын явцад Солонгосын ардын арми цэрэг-улс төрийн талаар улам бэхжиж, ямар ч хүчтэй дайснуудыг бут цохиж чадах ялагдашгүй цэрэг болсон билээ. Армид бий болсон цэргийн хувьсгалт урам зоригийн үлгэр жишээ авах хөдөлгөөн нийгэм даяар өрнөж, манай улсын нийгэм-улс төрийн хүчин бүх талаар бэхжив. Эдийн засгийн бүтээн байгуулалтад ч цэргүүд хүнд хэцүү, чухал салбарыг хариуцан ажилласнаар хүнд сорилтыг даван туулж, социализмын гүрэн улс байгуулах шинэ үед орох болов. Сонгүны бодлогоор манай орны гадаад харилцаа их хурдтайгаар өргөжин хөгжиж, Солонгос хойгийн нэгдлийн явцад ч эргэлтийн өөрчлөлт гарсан юм. Манай БНУ-ын түүх бол Сонгүны замд улс үндэстний нэр төр, ялалт байна гэдгийг нотолж байна. Ерөнхийлөгч Ким Ир Сений мөнхийн гавьяа Ерөнхийлөгч Ким Ир Сен Солонгосын нутаг дэвсгэр дээр хүн төрөлхтөний хүсэл эрмэлзэл нь болсон ард түмнийг анхаарлын төвд тавьсан социалист орныг бүтээн байгуулав. Тэрбээр "ард түмнийг тэнгэр мэт шүтэх"-ийг өөрийн гол итгэл найдвар болгон тавьж, хэзээ ямагт ард түмний дунд байж, тэдэнтэй баяр баясгалан, зовлонг хуваалцсан билээ. Ерөнхийлөгч Ким Ир Сен Солонгосын үндэстний эв нэгдэл, эх орноо нэгтгэхэд их гавьяа байгуулав. Солонгосын хойг болон Ази, Номхон далайн бүс нутгийг ноёрхох гэж Америкийн цэрэг Өмнөд Солонгост орж ирснээс болж Солонгос орон хоёр хэсэгт хуваагдав. Ерөнхийлөгч Ким Ир Сен эх орноо нэгтгэх асуудлыг үндэстнийхээ дээд зэргийн зорилт болгон тавьж, түүнийг хэрэгжүүлэх зарчим, арга замыг тодорхойлж өгсөн бөгөөд Солонгосын Умард, Өмнөд, гадаадад байгаа эх орон нэгтнүүдийг эх орноо нэгтгэх үйлсэд уриалан дуудсан юм. Ард түмэнд барих хамгийн том бэлэг бол эх орноо нэгтгэх явдал хэмээн эх орноо нэгтгэхийн төлөө бүх хүчин чармайлт тавьж ирсэн Ерөнхийлөгч Ким Ир Сен 1994 оны долдугаар сарын 7-ны өдөр эх орноо нэгтгэх тухай чухал баримт бичигт гарынхаа үсгийг зураад маргааш өглөө нь таалал төгссөн билээ. Ерөнхийлөгч Ким Ир Сений эх орон, ард түмний өмнө байгуулсан гавьяа үүрд мөнх байх болно. Солонгосын хойгт нэгдлийн халуун салхийг авЧирсан Ким Чен Ир удирдагЧ Сүүлийн жилүүдэд Солонгосын хойгт эвлэрэл, хамтын ажиллагаа, нэгдлийн уур амьсгалаар буцалж байна. 2000 оны зургадугаар сард Умард Өмнөдийн төрийн тэргүүн нарын Пхеньянд болсон уулзалт, зургадугаар сарын 15-ны Умард Өмнөдийн хамтарсан тунхаглал нийтлэгдсэний дараа "манай үндэстний хүчээр" гэсэн үзэл санааны дор нэгдлийн таатай байдал бий болоод байна. Умард Өмнөд хоёрын хооронд нэгдлийн уулзалт яриа идэвхжиж байна. Умард Өмнөдийн хамтарсан тунхаглал нийтлэгдсэний дараа таван жилийн хугацаанд Умард Өмнөдийн эрх баригчдын хооронд сайдын хэмжээний уулзалт 14 удаа, эдийн засгийн хамтын ажиллагааг түргэтгэх хорооны хурал болон ажил хэргийн уулзалт 42 удаа, Умард Өмнөдийн цэргийн эрх баригчдын уулзалт 11 удаа, нийт 100 гаруй уулзалт, яриа явагдсан юм. Энэ нь Умард Өмнөдийн уулзалтын түүхэнд байгаагүй рекорд мөн. Биеийн тамир, соёл, шинжлэх ухаан зэрэг салбарт хамтарсан арга хэмжээ болж, хамтын ажиллагааны төлөө уулзалт ч өргөн цар хүрээтэй явагдсан юм. Мөн дөрвөн удаагийн улаан загалмайн нийгэмлэгийн хэлэлцээний үр дүнд салж сарнисан гэр бүл, төрөл төрөгсдийн уулзалтыг 10 удаа зохиов. Умард Өмнөдийн хооронд тасарсан төмөр зам, машины замыг холбосон, олон хүмүүс харилцан зорчин эвлэрэл, нэгдлийг бий болгож байна. Өнгөрсөн оны зургадугаар сард Пхеньян хотод Умард Өмнөдийн хамтарсан тунхаглал нийтэлсний таван жилийн ойд зориулсан үндэстний нэгдлийн их наадам ёслол төгөлдөр болж, дотоод гадаадын олон давхаргын төлөөлөгчид төдийгүй Умард Өмнөдийн эрх баригчдын төлөөлөгчид хүртэл оролцсоноор нийт үндэстний болон эх орноо нэгтгэхэд чиглэсэн наадмын хувьд арга хэмжээний ач холбогдлыг нь улам дээшлүүлсэн юм. Умард Өмнөдийн хурц сөргөлдөөний мөс хайлж, үндэстний хамтын ажиллагаа бэхжих явцад Умард Өмнөд, гадаадтай хамтын ажиллагаа өндөр хэмжээнд хэрэгжиж, нийт Солонгос үндэстэн ба АНУ-ын хооронд сөргөлдөөний бүтэц бий болж, Өмнөд Солонгост урьд өмнө байгаагүй хэмжээгээр Америкийн эсрэг уур амьсгал дээшилж байгаа нь анхаарууштай хэрэг мөн. Өнөөдөр Солонгосын нийт үндэстэн Солонгосын хойг дахь гадаадын ноёрхол, оролцоог дуусгаж, эх орноо нэгтгэх шийдвэр төгс урагшаа тэмүүлж байна. Улс орон хуваагдсанаас хойш 55 жилийн дараа анх удаа Умард Өмнөдийн төрийн тэргүүн нарын уулзалт бий болж, эх орноо нэгтгэх чиглэл болох зургадугаар сарын 15-ны хамтарсан тунхаглал нийтлэгдсэн явдал бол Ким Чен Ир даргын уйгагүй хүчин чармайлтын үр дүн юм. Ялангуяа "манай үндэстний хүчээр" гэсэн уриаг эх орноо нэгтгэх нийт үндэстний эрхэм дээд зорилго болгон дэвшүүлсэн явдал бол эх орноо нэгтгэх үйл хэрэгт оруулсан түүний том гавьяа. Тэрбээр социализмыг хамгаалах, хүчирхэг гүрэн улс байгуулах, эх орноо нэгтгэх үйл хэрэгт цэрэг тэргүүлэх бодлогын тугийг өндөрт өргөн гадны оролцоо, өдөөн хатгалгаас нийт үндэстний хувь заяа, Солонгосын хойгийн энх тайван, аюулгүй байдлыг хамгаалсан бөгөөд дотооддоо эх орон нэгтнүүдийг эвлэрэл, хамтын ажиллагааны үйл хэргийг хэрэгжүүлэхэд уриалан дуудсан билээ. Цэрэг тэргүүлэх бодлогын үр дүнд мөн дайныг хазаарлан зогсоох хүчийг бэлдсэнээр Солонгос орон АНУ-ын Солонгосын эсрэг элдэв оролдлого, Умард Өмнөдийн харилцааны талаархи оролцоог няцааж, улс орныхоо бие даасан эрх, аюулгүй байдлыг хамгаалж, эв нэгдлийн асуудлыг ч санаачилгатай шийдвэрлэж чадсан юм. 

