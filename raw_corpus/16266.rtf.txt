№303(16266)
1985 ОНЫ АРВАН ХОЁРДУГААР  САРЫН 18.
Сахилга, дэг журам

<< Сахилга, дэг журам, зохион байгуулалтыг бүх талаар бэхжүүлэх нь улс орны эдийн засаг, нийгмийн хөгжлийг түргэтгэх, төлөвлөгөөт зорилтыг амжилттай биелүүлэх гол нөхцөл мөн >> гэж МАХН-ын Төв Хорооны XI бүгд хурал дээр нөхөр Ж. Батмөнх онцлон заасныг манай нам, улс, олон нийтийн байгууллагууд, коммунистууд, нийт хөдөлмөрчин сайшаан хүлээж аваад уйл ажиллагаа, ажил хөдөлмөртөө удирдлага болгож, сахилга, дэг журмыг бэхжүүлэхийн төлөө нийтийг хамарсан ажил өрнүүлж эхэллээ. 

МАХН-ын Төв Хорооны XI бүгд хурлын шийдвэрийг амьдрал, үйлдвэрлэлд хэрэгжүүлэхэд << Хөдөлмөрийн сахилгыг бэхжүүлэх ажлыг хүчтэй болгох тухай >> МАХН-ын Төв Хорооны тогтоол онцгой ач холбогдолтой боллоо. 

Социалист эдийн засгийн потенциалыг улам бүр эрчимтэй ашиглаж, үйлдвэрлэлийн үр ашиг хөдөлмөрийн бүтээмжийг тууштай дээшлүүлэх, төлөвлөгөөт зорилтыг нийтээр биелүүлэх, ер нь намын эдийн засгийн бодлогыг иж бүрэн хэрэгжүүлэхэд хөдөлмөрийн хамт олон, хүн бүрийн сахилга, дэг журам, зохион байгуулалтыг эрс сайжруулах нь шийдвэрлэх чухал хүчин зүйлийн нэг, хамгийн үр ашигтай арга хэрэгсэл мөн. << Хөдөлмөрийн сахилга, дэг журам бэхжүүлэх ажлыг хүн хүмүүжүүлэх, аж ахуй, соёлын төлөвлөгөөт зорилтыг ханган биелүүлэх зорилттой нягт холбоотойгоор намын гишүүд, хөдөлмөрчдийн өргөн давхаргын идэвхийг өрнүүлэх үндсэн д. ээр зохион байгуулах нь нам, улс, олон нийтийн бүх шатны байгууллагын хойшлуулшгүй чухал зорилт >> гэж МАХН-ын Төв Хорооны тогтоолд заажээ. 

Сахилга, дэг журам, зохион байгуулалтыг бэхжүүлэх асуудлыг хүнээс салангид ойлгох, хүн хүмүүжүүлэх ажлаас хөндий байлгах ёсгүй бөгөөд хөдөлмөрчин бүрийн өөрсдийн ухамсартай үйл ажиллагааны үр дүнд энэ нь амжилттай шийдвэрлэгдэж, үүний үр дүнд эдийн засгийн үзүүлэлт дээшлээд зогсохгүй нийгмийн харилцаа боловсронгуй болж, социалист аж төрөх ёс өргөн хүрээтэй хэвших болно. Хамт олныг бүрэлдүүлж байдаг хувь хүмүүсийн нэг хэсэг нь бие хайргүй хөдөлмөрлөж, үнэнч шударгаар ажиллаж байхад зарим цөөнх хэсэг нь ажил хийдүүлж, хойш сууж, хүч чадлаа нөөж, биеэ оторлож, ажлын цагийг үр ашиг багахан өнгөрөөж, бүтээгдэхүүний гологдол ч гаргадаг мөртөө бусдын нэгэн адил цалин хөлс авч, материаллаг нөхцөлөөр хангагдаж байх нь социалист хуваарилалтын зарчимд харшаар барахгүй шударга бус явдал мөн. Эрхэлсэн албан үүрэг, хөдөлмөртөө ёс төдий хандаж, идэвх санаачилгагүй, өөрийн хуч чадлыг шавхахгүй, үр бүтээл багатай дундыг барьж явдаг хүн хэн боловч чухамдаа бусдын хөдөлмөрийг ашиглаж, нийгмийн баялгаар хийснээсээ илүү авч, улс нийгмийг хохироож байгаа хэрэг юм. Энэ тухай Намын Төв Хорооны тогтоолд тодорхой заажээ. Сахилгагүйчүүд, ажил хийдүүлэгчид, хөдөлмөрөөс хойш суугчид нь хамт олны дотор зохиож байгаа улс төр, хүмүүжил, соёлын ажлын хүрээнд хамрагдахгүй үлдэж хоцордгоос тэдний дутагдал засрахгүй даамжирдаг тул үйлдвэр, аж ахуйн газрууд, нам, улс, олон нийтийн байгууллагууд хүнтэй ажиллах ажлыг тэргүүний хүмүүсийн дунд дагнаад хоцрогсдыг хараанаасаа гаргадаг хуучирч хоцорсон арга барилаа өөрчлөх хэрэгтэй байна. 

Хүний хүчин зүйл бол нэмэгдэл хөрөнгө зардал шаардахгүйгээр шууд дайчлан ашиглаж, ажил эрчимжүүлж болох асар их нөөц учраас хамт олны гишүүн бүртэй нүүр тулж, тодорхой ажиллах хэрэгтэй байна. 

Сахилгыг идэвхжүүлэх тэмцэл социалист аж ахуйг эрхлэн хөтлөх орчин үеийн өндөр шаардлагатай, ялангуяа үйлдвэр, аж ахуйн газрын аж ахуйн тооцоот бие даасан байдлыг хөгжүүлэх, техник, технологийн горим журмыг хэлбэрэлтгүй хэрэгжүүлэх зорилттой салшгүй холбоотой юм. Улс ардын аж ахуйд ашиглагдаагүй байгаа нөөцийг дайчлан ашиглах, газар бүр арвилан хэмнэлтийг эрчимжүүлэх, аж ахуйн гэрээний сахилгыг чанд сахих, хамтын хөдөлмөр зохион байгуулалтын хэлбэрийг үйлдвэр, аж ахуйн газар бур нэвтрүүлэх, хөдөлмөрийн сахилга, дэг журам, зохион байгуулалтыг дээшлүүлэхэд хамт олны үүрэг, нөлөөг эрс сайжруулж, хурал, зөвлөлгөөнөөр хэлэлцэх асуудлын голыг хөдөлмөрийн сахилга бэхжүүлэхэд чиглүүлэх хэрэгтэй. 

Хөдөлмерийн бус орлогоор амьдрахыг эрмэлзэгчид, ажил таслагчид, залхуу хойрго, заль мэхтэй этгээдүүдтэй явуулах зарчимч тэмцлийг иргэн бүрийн үүрэг, бүх нийтийн түгээмэл шаардлага болгож, архидан согтуурах, нийгмийн хөрөнгийг бүрэлгэх, идэж ашиглах явдлын илрэл бүрт хатуу няцаалт өгч, захиргаа, хууль эрх, олон нийт, хүмүүжил, ёс суртахууны бүх механизмыг жигд, оновчтой ашиглах, ялангуяа аливаа харш, зохисгүй явдлын тодорхой эзнийг тогтоож хариуцлага хүлээлгэн, хумүүжүүлэх талаар ноцтой анхаарч, танил тал харах, бялдуучлах, найр тавих, хуурч мэхлэх, албан тушаалаа хортойгоор ашиглах явдлыг таслан зогсоох нь сахилга бэхжүүлэхэд онцгой ач холбогдолтой юм. 

Сахилга, дэг журам, зохион байгуулалтыг сайжруулах тэмцэлд МХЗЭ, МҮЭ, эмэгтэйчүүдийн болон хууль, хяналтын байгууллагын идэвхтэй дайчин чанар сул байгаа нь намын байгууллагаас тэдгээрийн ажилд тавих шаардлага, удирдлага туслалцааг эрс сайжруулахыг шаардаж байна. Олон нийтийн байгууллагуудын хүнтэй ажиллах арга барилыг төгөлдөржүүлж, хүмүүжлийн өгөөжийг нь дээшлүүлэхийн хамтаар хөдөлмөрийн сахилга суларч, хөдөлмөр эрхлэлтийн байдал доголдож, дэг журам, зохион байгуулалт хангалтгүй байхад төрийн захиргааны байгууллагууд манай социалист хууль ёсыг хэлбэрэлтгүй сахиулах, иргэдийн үүргийг чандлан биелүүлэх талаар ноцтой дүгнэлт хийж, ажлаа эрчимжүүлэн, арга барилаа боловсронгуй болгох ёстой. 

Хөдөлмөрийн сахилга, зохион байгуулалт, дэг журмыг газар сайгүй, байгууллага нэг бүр дээр, иргэн бүр. жигд сайжруулах нь танай зорилтыг нэр төртэй хэрэгжүүлэх гол хүчин зүйлийн нэг гэдгийг нам, улс, олон нийтийн байгууллага, иргэд гүнээ ухамсарлаж уйл ажилдаа мөрдвөл зохино, 

