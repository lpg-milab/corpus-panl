№71 (16348)             
1986 оны гуравдугаар сарын 23.
Тайлангийн хурлын сургамж

Манай намын үндэс болсон анхан шатны байгууллагуудын тайлангийн хурал орон даяар болж, намын гишүүд, хөдөлмөрчин олны өмнө тулгарсан зангилаа асуудлуудыг хэлэлцэж, чухал шийдвэр гаргалаа. Тайлангаар хурал нь намын ээлжит XIX их хурлыг хөдөлмөрийн өндөр амжилтаар угтах, Намын Төв Хорооны XI бүгд хурал, Намын Төв Хороонд болсон ( 1985 оны ) зөвлөлгөөний шийдвэр зорилтыг үйл ажиллагаандаа хэрэгжүүлэх үзэл санааны дор ажил хэрэгч болж өнгөрлөө. Хурлын өмнө коммунистуудтай хийсэн ярилцлагын явцад ажлын дутагдал, доголдлыг илэн далангүй олон талаас нь шүүн хэлэлцэж буурьтай зөв дүгнэлт хийж, хамтын оюун бодлоор баяжсан оновчтой тодорхой зорилтыг намын хамт олны өмнө дэвшүүллээ. 

Манай намын анхан шатны байгууллагуудын тайлангийн хурлыг бэлтгэх, зохион байгуулах явдад ЗХУКН-ын анхан шатны байгууллагуудын тайлан сонгууль, хот, район, мужийн намын бага хурал, ЗХУКН-ын XXVII их хурал болж тэдгээрийн бүтээлч дайчин шинж чанар, зарчимч хурц шүүмжлэл, ашгийг эрэлхийлсэн санаа бодол, ажлын арга барилыг өөрчлөн сайжруулахад чиглэсэн олон түмний шинэ сэтгэлгээ нь бид бүхэнд сайхан дууриал нөлөө боллоо, Тайлангийн хурлууд дээр манай ажилд ялангуяа аж ахуйг эрхлэн удирдах арга барилд ноцтой дутагдал аж ахуйч бус байдал нийтлэг байгааг баримтаар шүүмжлээд хүмүүсийн хариуцлагыг өндөржүүлэн сахилга, дэг журмыг гавар сайгүй бэхжүүлэх, таван жилийн төлөвлөгөөг эхнээс нь жигд биелүүлэх нөхцөлийг бүрэлдүүлэх, ам ажлын нэгдлийг хангах, намын дотоод амьдралын ленинч хэм хэмжээг чанд сахих, гуйвалтгүй хэрэгжүүлэх талаар коммунистууд тодорхой ярилцсан байна. 

Намын анхан шатны олонхи байгууллагын тайлангийн хурал дээр коммунистууд ажлын дутагдлыг баримтаар шүүмжилж намын ажлын арга барилд дүн шинжилгээ хийж, тодорхой санал дэвшүүлсэн боловч зарим хурлын үйл ажиллагаа өнөөгийн шаардлагыг хангаж чадахааргүй ажил хэрэгч биш болсон байна. Хамт олны өмнө тулгамдсан чухал асуудлуудыг оновчтой шийдвэрлэх, дутагдлын шалтгааныг илрүүлж түүнийг арилгах арга замыг тодорхойлохын оронд эмзэг асуудлаас тойрч зарим нэгэн амжилтаа дөвийлгөн дутагдлыг бүрхэгдүүлэх, ажлын доголдлыг гурав дахь этгээд рүү түлхэхийг оролдох, ерөнхий ярих, нуршин тайлагнасан илтгэл тавьж хурлын ажил хэрэгч чанарыг бууруулдаг дутагдал нэлээд газар давтагдлаа. Зарим сумын намын байгууллага тайлангийнхаа хурлаар малын хорогдлыг зогсоох тухай багагүй ярьж амлалт авч, зорилт дэвшүүлсэн боловч түүнийг хэрэгжүүлэх арга замыг сүвэгчлэх, хурлын шийдвэрийг шуурхай хэрэгжүүлэх ажлыг зохион байгуулах талаар өөрчлөлт гаргаж чадаагүй байна. Олон тооны мал хороосон Дорнод аймгийн Дашбалбар, Дорноговийн Эрдэнэ, Сэлэнгийн Орхонтуул, Хэнтийн Галшар, Дундговийн Дэлгэрхангай зэрэг сум тайлангийнхаа хурлыг хийснээс хойш хагас сар шахам хугацаа өнгөрөхөд малын хорогдлыг зогсоож чадаагүйгээр барахгүй улам ч нэмэгдүүлсэн байна. 

Тайлангийн хурал дээр коммунистууд намын XVII их хурал, аймаг, хотын намын бага хурал угтан эрхэлсэн ажилдаа тодорхой амжилт гаргах шахуу дайчин үүрэг авсан нь сайшаалтай бөгөөд одоо амлалт Түргээ биелүүлэхэд нь намын байгууллага тодорхой туслалцаа үзүүлж тэдний үлгэр жишээгээр хамт олныг идэвхжүүлж их хурал угтаж хөдөлмөрийн эрч хүчийг нэмэх хэрэгтэй байна. 

Намын гишүүнтэй хийсэн ярилцлага болон тайлангийн хурал дээр гарсан санал шүүжлэл, шинэ санаа, дэвшүүлсэн зорилт бүрийг намын байгууллагууд товчооныхоо хурлаар суурьтай хэлэлцэж тэр бүхнийг ажил хэрэг болгох амьд ажил зохион байгуулах хэрэгтэй. Тайлангийн хурлуудын нэг онцлог нь намын байгууллагаас хүнтэй ажиллах аргыг боловсронгуй болгох, хүний хүчин зүйлийн үүргийг бүхий л талаар идэвхжүүлэхэд ихээхэн анхаарахыг нийтлэгээр ярилцсан байна. 

Хөдөлмөрчдийн дунд зохиох үзэл суртал, ухуулга, олон түмний ажил үр нөлөө муутай, хэлбэрдсэн байдалтай, амьдрал, үйлдвэрлэл, тэр ч байтугай хүнээс хөндий, хоцрогдсон арга хэлбэртэй байгааг намын гишүүд тайлангийн хуралд баримтаар шүүмжилжээ. Хамт олны шинэ том зорилтуудыг шийдвэрлэхэд тэднийг үзэл санааны хувьд бэлтгэх чухал хэрэглүүр болгож ухуулга, олон түмний ажлыг эрс сайжруулж, түүний чанар, үр нөлөөг дээшлүүлэх, бүх шатны удирдах ажилтан, мэргэжилтэн, намын гишүүдийг үүнд тодорхой ажил хэрэгчээр оролцуулах хэрэгтэй байна. 

Намын анхан шатны байгууллагын тайлангийн хурлаас дэвшүүлсэн зорилт, тавигдсан асуудлуудыг аймаг, хотын намын хороод ажил хэрэг болгох асуудлыг тусгайлан анхаарч зохион байгуулалтын арга хэмжээ авч улмаар намын бага хурал, түүний шийдвэрт тусгаж хэрэгжүүлэх хэрэгтэй. 

Тайлангийн хурал дээр гарсан санал шүүмжлэлийг төрөлжүүлэн ангилж, холбогдох хүчнүүд, байгууллагад мэдэгдэж, биелэлтэд нь картаар хяналт тавьж хэрэгжилтийн үр дүнг намын гишүүдэд тогтмол мэдээлж тайлагнаж байвал зохино. Ялангуяа аймаг, хотын намын хорооны болон товчооны гишүүд, тэдний хариуцсан салбар, өөрсдийн нь ажил төрөлтэй шууд холбогдсон шүүмжлэлийн мөрөөр хамгийн шуурхай арга хэмжээ авч газар дээр нь шийдвэрлэх ёстой. 

Тайлангийн хурлын сургамжаас дүгнэлт хийж ажлын арга барилыг өөрчлөн сайжруулж, хуучирсан сэтгэлгээ, явуургүй арга хэлбэрийг халах талаар ямар тодорхой ажил зохион байгуулж, намын бага хурлын бэлтгэлийг сайн хангах нь намын анхан шатны нийт байгууллагын нэн тэргүүний зорилт болж байна. 

