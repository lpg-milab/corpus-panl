Брэндүүд цэц уралдуулжээ

Брэнд гэж юу вэ? Энэ бол нэг талаас зүгээр л нэршил. Нөгөө талаас шилдэг технологи, чанар, нэр хүнд гэсэн үг.
Иймээс энэ нэршлийг хэдэн зуун сая ам.долларын өртөгтэй болтол чанар, нэр хүндийг нь хадгалах гэдэг амаргүй бөгөөд нэлээд урт хугацааны нөр их хөдөлмөрийн үр дүн. "Дээр үед нэгэн хаан тухайн орондоо нэртэй уран зураачийг дуудаад хөргөө зуруулахаар захиалжээ. Төдөлгүй гурав хоногийн дараа зурж дуусгаад аваад ирж гэнэ. Хаанд ч их таалагдаж, үнэхээр сайхан зурсан байлаа. Хаан баярлаж талархсанаа илэрхийлээд ажлын хөлсөнд хэдэн зоос өгөх вэ гэхэд зураач 100 алтан зоосоор үнэлжээ. Хаан гэнэт цочирдож, "Үгүй чи энийг гуравхан өдөр зурчихаад яахаараа ийм их мөнгө нэхдэг билээ" гэхэд зураач, "Би энэ зургийг гуравхан хоногт зурдаг болохын тулд гучин жилийн амьдрал, хөдөлмөрөө зарцуулсан гэдгийг хаантан та мартаад байх шиг байна" гэсэн гэдэг. Тэгэхээр брэнд гэдгийн мөн чанар энд л оршин байдаг байна. Түүнийг хэн нэгэн дуурайх гэж оролдох хэдий ч чанар чансааг нь хэзээ ч гүйцэхгүй. Дэлхийн нэгэн томоохон брэндийн сурталчилгаан дээр "Брэнд таныг хэзээ ч хүнд байдалд оруулахгүй" гэж бичсэн байсныг санаж байна. Саяхан дэлхийн томоохон хоёр брэнд хоорондоо цэц уралдуулсан байх юм. Энэ цэцэрхэл Монголд, бидний сайн мэдэх болсон брэндүүдийг хамаарах захирлуудын хооронд болсон гэнэ. Дэлхийн хөгжлийг дагаад Монгол руу шилдэг брэндүүд хөвөрч байгаа. Шилэн гадаргууны шидэт хальс хэмээн рекламдаж, өөрийнхөө ид шидийн гэмээр чанар чансааг гайхуулж, хамгаалалтын, гоёлын, барилга интерьерийн гэх мэт олон төрлийн хальс худалдаалах болсон шилдэг брэнд Llumar хальсаар манай улс төр, бизнесийн томчуудаас эхлээд өөрсдийн эрүүл мэнд, аюулгүй байдалдаа санаа тавьдаг, юмны чанар чансааг мэдрэх хүмүүс шинэхэн машин, шилэн оффисынхоо цонхыг хальслуулж эхэлсэн. Сүүлийн үед Монголд орж ирж байгаа хэдэн зуун мянган доллараар үнэлэгддэг дэлхийн хамгийн дээд зэрэглэлийн гэгдэх машинууд LLumar-ын гол хэрэглэгчид болжээ. Монголын томчууд л LLumar-ыг сонгоод байгаа юм уу гэвэл үгүй юм гэнэ. Тансаг дээд зэрэглэлийн автомашинуудад Llumar брэндийн хальсыг наадаг жишиг энэхүү шидэт хальс бүтээгдсэнээс хойших 50 гаруй жилийн хугацаанд чанар, он цагийн шалгарлаар бий болон тогтсон юм байна. "Llumar"-ийн менежерүүд хаана л нарны хорт туяа, халдлагаас хамгаалах шаардлагатай цонх харагдана тэнд санал тавьж, зөвлөгөө өгч яваа сурагтай. Llumar брэндийг импортлогч "Детект" компанийн менежер бидний сайн мэдэх дэлхийд нэр хүндтэй сургууль "Hartford" институтээр орж "шидэт" хальсаа санал болгон сурталчилжээ. Тэрбээр "Наrtford"-ийн захирал ноёнд шидэт хальсныхаа тухай, аюулгүй байдал, интерьер зэргээр баахан л тайлбар хийжээ. Тэгтэл төд удалгүй гадаад захирал чанараас илүүтэйгээр үнийн хувьд харьцуулж тооцоод зах дээрээс солонгос хальс авч наалгасан дээр гэж шийдсэн юм байх. Тэгээд захаас хальс авч, хэн нэгнээр наалгасан бололтой юм. Энэ явдлын дараахан нь LLumar-ийн захирал нэгэн арга хэмжээн дээр "Hartford"-ийн захирал эрхэмтэй тааралдаад, "дүү нь 10 жилийн сургуулиа төгсөх гэж байгаа. Төгсөхөөр нь ямар дээд сургуульд оруулбал зүгээр вэ" мэтээр боловсролын талаар зөвлөгөө авахаар ярилцжээ. Гэтэл мань гадаад захирал мэдээжээр сургуулийнхаа тухай дэлхийн шилдэг хөтөлбөртэй, аль ч улс оронд хүлээн зөвшөөрөгддөг, ер нь "их л мундаг", тэгээд ч "дэлхийд нэртэй брэнд шүү дээ" гэж ирээд өөрийнхөө сургуулиа л баахан ярьжээ. "Llumar"-ийн захирал сонсож байгаад "Наrtford чинь тэгвэл хальсаар бол одоо Llumar л гэсэн үг юм байна шүү дээ, тиймээс би ер нь дүүгээ танай сургуульд оруулнаа" гэж хэлээд нүдээ ирмэжээ. Энэ үед "Hartford"-ийн захирал нөгөө захирлын чухам юу хэлэх гэсэн санааг ухан ойлгож, уучлал ирж наалгасан хальс нь сэтгэлд нь хүрэхгүй байгаа тухайгаа нуулгүй ярьсан гэнэ. Тэгээд тэд брэндийн үнэ цэнийн талаар чамгүй ярилцацгаажээ. Брэнд ээ гэж үнэ ханшдаа чанар чансаагаа багтаасан айхтар золиг байх юм. Нэгэнт л тийм мундаг брэнд юм бол орчны аюулгүй байдал, интерьер шийдэл зэрэг ер нь бүх зүйл нь хүндээ чиглэсэн байх хэрэгтэй. Таван одтой зочид буудал захаас хямдхан хальс аваад наачихвал хөшиг, тавилга нь гандаад, будаг нь урссан юм шиг алаг цонхтой болж, юун таван "од мод" болох билээ. Тиймээс брэндийг хэрэглэж үзэхэд л жинхэнэ чанар чансаа нь мэдэгдэнэ. Хэрэглэх тусам үнэ цэнийг нь ойлгоно. Ямар ч л байсан жинхэнэ брэнд мөнгө олохоо гол зорилгоо бус хүний төлөө, хүнд зориулахад эхэлж анхаардаг гэдэг. Нэгэнт л хүнд таалагдаад ирэхээр мөнгө өөрөө л ороод ирдэг гэнэ шүү. 
М.ЗУЛ 

