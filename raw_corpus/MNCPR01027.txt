Шинэ зуунд шинэ талхтайгаа

Хүнсний ууган үйлдвэрүүдийн нэг "Талх Чихэр" ХК Европын Холбооны Улсаас автомат ажиллагаатай, иж бүрэн компьютерийн удирдлага бүхий оваль хэлбэрийн талхны урсгал шугам ашиглалтад орууллаа. Энэ шугам ашиглалтад орсноор Европын хамгийн сүүлийн үеийн технологиор хийсэн, барууныхны хэрэглэдэг өндөр үнэтэй талхыг монголын хэрэглэгчид боломжийн үнээр хэрэглэх аз завшаан тохиож буй аж. Энэ талаар "Талх Чихэр" ХК-ийн маркетингийн албаны ахлах менежер А.Отгонтөгстэй ярилцлаа.
-Та үйлдвэрийнхээ хөрөнгө оруулалтын талаар тодруулна уу? -"Талх Чихэр" ХК нь 1984 онд ашиглалтад орж, 80 гаруй нэр төрлийн хүнсний бүтээгдэхүүнийг үйлдвэрлэн, хүн амынхаа хүнсний хэрэгцээг хангахад дорвитой хувь нэмэр оруулсаар 22 дахь жилтэйгээ золгож байна. Бид үйлдвэрлэлийн техник технологийн шинэчлэлийг 2004 оноос эхлэн шат дараатайгаар хэрэгжүүлж, "Атар" талхны шугамыг бүрэн шинэчилсэн бол энэ удаад үйлдвэрлэлийн шинэчлэлийн хоёр дахь үе болгож Европын Холбооны Улсын бүрэн автомат ажиллагаатай, иж бүрэн компьютерийн удирдлагатай, монголд төдийгүй Европт ховор, маш өндөр технологи бүхий бүхий оваль хэлбэрийн талхны урсгал шугамыг ашиглалтад орууллаа. Өнөөдөр бид ХХ зууны талхаа идсээр байх уу? гэсэн асуулт яах аргагүй гарч ирж байгаа юм. Моод Монголоор дуусдаг гэсэн үг халагдсан нь монголчууд бид гадаад дүр төрх, хувцасны загвар зэрэгт дэлхий нийтээс огтхон ч хоцролгүй яваа. Гэтэл бидний энергийн эх үүсвэр болох талх, талхан бүтээгдэхүүнийг дүгнээд үзэхэд нэр төрлийн сонголт байхгүй, сав баглаа боодлын чанар стандарт байхгүй буюу нэг үгээр хэлэхэд бид өнгөрсөн зуундаа л алхаж явна. Гэтэл бид XXI зуунд амьдарч, ажиллаж байгаа шүү дээ. Харин "Талх Чихэр" ХК-ийн шат дараалсан хөрөнгө оруулалтын ачаар Америк, Европт худалдаалагддаг өндөр үнэтэй, стандартын сав баглаа боодолтой, эрүүл мэндэд тустай баялаг орц бүхий "Мишээл" брэндийг хэрэглэгч Та бүхэндээ өргөн барьж байна. -Шинэ төрлийн талх гаргах шаардлага байгаа юм уу. Атар талх байхад л хангалттай биш үү? -Хуучин социализмын үеийн ойлголтоор бол бид үйлдвэрлэснийгээ л ав гэж хэрэглэгчдэд тулгаж байжээ. Зах зээлээ дагаад ард түмний хэрэглээний соёл өсч, энэ хэмжээгээрээ сонголтыг нэлээд нарийн хийх болсон байна. Ийм ч учраас бид хэрэглэгчийн сонирхол, зах зээлийн чиг хандлагыг гаргах зорилгоор 3000 хэрэглэгчийн дунд судалгааг хоёр удаа явуулсан. Судалгааны үр дүнд орлогын түвшинөөс шалтгаалж нэг л төрлийн талх биш, харин талхыг олон нэр төрлөөс сонголттойгоор худалдан авах сонирхолтой байгаа нь харагдсан. Үүний үндсэн дээр бид барууны орны маш өндөр мэдрэмж бүхий, хамгийн сүүлийн үеийн техник технологи оруулж ирэн, Мишээл брэндийг гарган хэрэглэгч түмэндээ хүргэж байна. Ингэхээр хэрэглэгчид маань бидний үйлдвэрлэдэг Атар талхнаас гадна Мишээл брэндийн олон төрлийн талхнаас өөрийн хүсэл сонирхолд нийцүүлэн худалдан авах боломжтой болж байна гэсэн үг. -Ийм өндөр технологиор үйлдвэрлэсэн, стандартын савлагаатай талх үнэтэй л биз дээ? -Яг иймэрхүү төрлийн талх монголын зах зээлд 1000-2700 төгрөгийн үнэтэй байгаа, Европт ч мөн адил яг ийм үнээр зарагддаг. Харин Мишээл брэндийн талхнууд маань орц, жорын хувьд маш баялаг ч үнийн хувьд харьцангуй хямд бөгөөд хэмжээ, онцлогоосоо шалтгаалаад 260-660 төгрөгийн хооронд хэлбэлзэнэ. Өөрөөр хэлбэл, энэ шугам ашиглалтад орсноор Европын хамгийн сүүлийн үеийн технологиор хийсэн, барууны оронд худалдаалагддаг өндөр үнэтэй талхыг Монголын ард түмэн боломжийн хямд үнээр хэрэглэх боломжтой болж байгаа юм. -Мишээл талхны давуу тал, онцлогоос дурдахгүй юу? -Буудайн болон бусад үр тарианд уураг, нүүрс ус, эслэг эд их хэмжээгээр агуулагдахаас гадна, хүний бие махбодид байнга дутагдаж байдаг үл орлогдох амин хүчил, аминдэм болон бусад бичил бодис, элемент нэгдлүүдээр баялаг байдаг. Судалгаагаар монгол хүний хоол, хүнсний суурь хэрэглээг талх эзэлдэг учир энэ бүтээгдэхүүнээрээ дамжуулан хүний бие организмд шаардлагатай бичил бодис, амин дэмээр атар талхыг бодвол маш баялаг жортой Мишээл талхыг гаргасан юм. Эдгээр төрлийн талх нь амт үнэрийн хувьд гойд сайхан байхаас гадна гэдэсний гүрвэлзэх хөдөлгөөн, хоолны шингэцийг сайжруулах эрүүл мэндийн ач тустай. Мишээл брэндийн бүх талх маань наранцэцгийн үр, гүнжидийн үр, мак, овъёосны болон хөх тарианы нэвс зэрэг бүхэл үрийн цацлагатайгаараа өнгө үзэмжийн хувьд давуу төдийгүй, эдгээр төрлийн цацлага нь өөр, өөрийн онцлог чанартай, эрүүл мэндийн ач холбогдолтой юм. Айл гэрийн хэрэгцээнд тохируулж "Мишээл" талхаа 300 гр, 400 гр, 600  гр-ийн хэмжээтэйгээр, мөн хөдөлмөр хөнгөвчилж, цаг зав хэмнэх үүднээс талхаа зүссэн, таллаж зүссэн хэлбэрээр гаргаж байгаа нь хэрэглэгчдийн таашаалд нийцнэ хэмээн итгэж байна. Сав баглаа боодлын хувьд дэлхийн стандартад нийцсэн зориулалтын савлагаатай болгосноор талхыг олон гар дамжин хэрэглэгчдийн гарт хүргэдэг байсан асуудлыг шийдэж, ард түмэндээ эрүүл хүнсийг хүргэж байгаа юм. Цаашид бид Мишээл талхаа хивэгтэй, хөх тарианы гурилын, улаан буудай үр хөврөлтэй, гоньдтой зэрэг олон нэр төрлөөр хийж хэрэглэгч түмэндээ өргөн барина. Харин удахгүй дахин нэг сюрпризийг барих бөгөөд ямар бэлэг барихаа энэ удаад нууц хэвээр үлдээе! 



