№218  (15867)        
1984 ОНЫ ЕСДҮГЭЭР САРЫН 11,
НАМЫН БОДЛОГЫН ЗАЛГАМЖ ЧАНАР

Марксизмленинизмийн үзэл санаа, Пролетарийн интернационализмын зарчимд гуйвшгүй үнэнч МАХН-ын улс төрийн бодлогын залгамж чанарыг яруу тод илтгэн харуулсан Намын Төв Хорооны, ээлжит бус VIII бүгд хурлын шийдвэрийг манай нийгмийн бүх давхарга халуунаар хүлээн авч, бүрэн дүүрэн сайшааж, түүнийг хэрэгжүүлэх ажилд шамдан ороод байна. Энэ нь тус бүгд хурлын заалтыг амьдралд хэрэгжүүлэхийн, төлөө ажилчин анги, хоршоолсон малчид, хөдөлмөрийн сэхээтэн, оюутан, сурагч, залуучууд зэрэг манай нийгмийн анги, бүлгийн улс хөр, хөдөлмөрийн идэвх өрнөж, цаашид хөдөлмөр, сурлагын улам их амжилт олох зориг эрмэлзэл төгс байгаагийн баталгаа мөн, 

Тус бүгд хурал дээр МАХН-ын Төв хорооны ерөнхий нарийн бичгийн дарга, БНМАУ-ын Сайд нарын Зөвлөлийн дарга нөхөр Ж. Батмөнх хэлсэн үгэндээ: << Намын бүхий л үйл ажиллагаа урьдын адил намын жанжин шугамыг тууштай баримталж, намын XVIII их хурлаар боловсруулсан дотоод, гадаад бодлогыг амьдралд хэрэгжүүлэхэд нэрлэгдэх болно. Түүний үндэс нь намын нийгэмэдийн засгийн бодлогын залгамж чанар, Намын Төв Хороо, Улс төрийн Товчооны хамтын ухаан бодол, төрөлх намаа, түүний Төв Хороог бат нягтаар тойрон хүрээлсэн манай ард түмний ган бат нэгдэл мөн >> гэж намын удирдлагын залгамж чанарын бодит үндсийг тодорхойлсон юм. 

Манай намын удирдлага нь хамтын оюун ухааны эрхэм дээд илрэл хэзээ ч байсан, байх ч болно. Энэ нь хэзээ ямагт социализм байгуулах түгээмэл зүй тогтлыг бүтээлчээр хэрэгжүүлэх арга замыг ил тод заасан, ажилчин анги тэргүүтэй нийт хөдөлмөрчний язгуур эрх ашгийг бүрнээ илэрхийлсэн байдаг болохоор ард түмэн түүнийг байнга сайшаан дэмжсээр ирсэн, одоо ч талархан угтаж, дэмжсээр байна. 

Намын амьдрал, үйл ажиллагааны хөдөлшгүй хууль болсон ард түмний язгуур эрх ашиг нь улс орны эдийн засгийг түргэн хурдацтай хөгжүүлэх үндсэн дээр хөдөлмөрчдийн аж байдал, соёлын хэмжээг дээшлүүлэх бололцоог улам өргөтгөхөд чиглэдэг билээ. Үүний тулд манай орны хөгжлийн өнөө үеийн зайлшгүй шаардлагаар дэвшигдсэн эдийн засаг, нийгэм, улс төрийн зангилаа асуудлыг нэгэнт бий болсон эдийн засгийн потенциалыг хамгийн үр дүнтэй ашиглах замаар хэрэгжүүлэх, цаг үеийн гол гогцоо асуудалд хүч анхаарлаа төвлөрүүлэхэд намын нийгэмэдийн засгийн бодлогын залгамж чанар оршино. 

Манай намын дэвшүүлсэн нийгэм: эдийн засгийн эдгээр зангилаа асуудлын тоонд нийгмийн үйлдвэрлэлийн үр ашиг, хөдөлмөрийн бүтээмжийг өсгөх, бүтээгдэхүүний болон ажил, үйлчилгээний чанарыг цаг ямагт дээшлүүлэх, аж ахуйн механизм, удирдлагын системийг боловсронгуй болгох үндсэн дээр ажлын арга барилыг ямагт сайжруулах, арвич хямгач аж ахуйч ажиллагааг газар сайгүй тууштай нэвтрүүлэх, хөдөө аж ахуй, их барилгын үйлдвэрлэлийн үр ашгийг дээшлүүлэхийн тулд. түүнд оруулж байгаа хөрөнгийг улам илүү ашигтай зарцуулах, ардын боловсрол, эрүүлийг хамгаалах салбарын ажлыг сайжруулах, ахуйн үйлчилгээг боловсронгуй болгох зэрэг олон чухал асуудал орж байна. Эдгээр зангилаа асуудлыг амжилттай хэрэгжүүлэхийн тулд улс төр, оюун санааны хөшүүргийг бүрэн дүүрэн дайчлах нь урьдын нэгэн адил ач холбогдолтой болсоор байна. 

Намын Төв Хорооны ээлжит бус VIII бүгд хурал дээр нөхөр Ж. Батмөнхийн хэлсэн үгэндээ дэвшүүлсэн зорилт, дүгнэлтийг амжилттай шийдвэрлэхийн тулд юуны өмнө одоо боловсруулж дуусаад байгаа. хүн амын хүнсний программыг амьдралд тууштай хэрэгжүүлэх, улсын төлөвлөгөөг хугацаанд нь биелүүлэхийн төлөө олон түмний нийгэм улс төр, хөдөлмөрийн идэвхийг улам өрнүүлэх, социалист уралдааны материаллаг, оюун санааны хөшүүргийг зөв хослох, залуу үеийг хүмүүжүүлэх ажлыг хүчтэй болгох, ЗХУ болон социалист бусад орны туршлагаас суралцах, тэргүүн туршлага нэвтрүүлэх, үйлдвэрлэл, хөдөлмөрийн сахилгыг бүхий л талаар бэхжүүлэх зэрэг гол асуудалд нам, улс, олон нийтийн байгууллага, хөдөлмөрийн хамт олны хүч чармайлтыг дайчлах зорилт тулгарч байна. 

МАХН-ын Төв Хорооны ээлжит бус VIII бүгд хурал энэ 1984 оны төлөвлөгөөг бүх үзүүлэлтээр гарцаагүй биелүүлэх нь биднээс өндөр зохион байгуулалт, хариуцлага шаардсан хойшлуулшгүй зорилт гэдгийг заагаад << Дэг журам, сахилгыг бэхжүүлэх нь түр зуурын кампанит ажил биш, урт хугацаанд хэрэгжүүлэх зарчмын. чиг шугам мөн гэдгийг онцлон тэмдэглэвэл зохино. Үүнд ямар ч ухралт байх ёсгүй >> гэсэн билээ. Намын Төв Хорооны санаачилгаар сүүлийн жилүүдэд сахилга, дэг журмыг бэхжүүлэх, эрх зүй, социалист хууль ёсыг чанд мөрдүүлэх арга хэмжээ авч байгаа нь үйлдвэрлэлийн үр ашгийг дээшлүүлэх, хөдөлмөрийн хамт олны зохион байгуулалтыг сайжруулах чухал хөшүүрэг болж байна. 

Одоо намрын их ажлын шийдвэрлэх үед орлоо. Хадлан тэжээл бэлтгэх, ургац хураах, түүнийг тээвэрлэх, өвлийн бэлтгэлийг бүрэн хангах, мал сүргийн тарга хүчийг тогтоох зэрэг цаг үеийн кампанит ажилд урьдын адил бүхий л хүч нөөцөө дайчлах ёстой. Саяхан МАХН-ын Төв Хороонд эдгээр ажлын явцыг хэлэлцээд чухал заалт өглөө. Энэ заалтыг хэрэгжүүлэхийн тулд улс ардын аж ахуйн салбар, үйлдвэр, аж ахуйн газар, хөдөлмөрийн хамт олон бүрийн өмнө цаг хугацаагаар хэмжиж, зайлшгүй биелүүлбэл зохих тодорхой зорилт тулгарч байгааг нам, улс, олон нийт, аж ахуйн нийт байгууллага онцлон анхаарч ажиллавал зохино. Нөхөр Ж. Батмөнхийн хэлсэн үгэнд дэвшүүлсэн намын дотоод, гадаад бодлогын үндсэн зорилт нь манай нам, ард түмний өмнө хүлээсэн өндөр хариуцлагын үүднээс намын удирдлагын залгамж чанарыг ил тод харуулж байна. Манай намын бодлого марксизмленинизмд бүрэн үндэслэсэн, гүн гүнзгий шинжлэх ухаанч, алс хэтийн зорилгод тулгуурласан, удирдлагын залгамж чанар бүхий л талаар илэрсэн байгаа нь ард түмэн намдаа улам нягтаар хүрээлж, МАХН-ын Төв Хорооны ээлжит бус VIII бүгд хурлаас дэвшүүлсэн зорилтыг амжилттай хэрэгжүүлэхийн үндэс болж байна. 

