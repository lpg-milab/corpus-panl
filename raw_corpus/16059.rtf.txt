№96 (16059)          
1985 оны дөрөвдүгээр сарын 21.
 Ленин бидэнтэй

Монголын ард түмэн, дэлхийн хөдөлмөрчдийн их багш, жолоодогч, хүн төрөлхтний саруул сайхан ирээдүйн төлөө бух амьдрал, мэргэн ухаан, хүч чадлаа зориулсан аугаа их хүн В. И. Лениний мэндэлсний 115 жилийн ойг ах дүү зөвлөлтийн ард түмэн, социалист бусад орны хөдөлмөрчид, даян дэлхийн дэвшилт хүчний хамт гүн хүндэтгэлтэй ёслон тэмдэглэж байна. 

В. И. Лениний суут мэргэн сургаал, үүсгэж мандуулсан үйл хэрэг нь өдрөөс өдөрт, жилээс жилд улам бүр бадран мандаж эрин зууныг хамран, нийт шударга хүн төрөлхтний бүхий л сэтгэл санааг эзэмдэж, манай үеийн улс төр, нийгмийн сэтгэлгээний гэрэлт дэнлүү болон гийгүүлж байна. 

В. И. Ленин манай эриний аугаа их сэтгэгч, онолч мөн. В. И. Ленин марксизмын бүх бүрэлдэхүүн хэсэг философи, улс төрийн эдийн засгийн ухаан, шинжлэх ухааны коммунизмын онолыг бүтээлчээр хөгжүүлэн, практикт хэрэглэхийн сонгодог үлгэрийг үзүүлж, В. И. Ленин социалист хувьсгал, пролетарийн диктатур, дэлхийн коммунист, ажилчны хөдөлгөөн, үндэсний эрх чөлөөний тэмцлийн асуудлууд, социалист шинэ нийгэм байгуулах арга зам, капитализмыг алгасан социализмд шилжин орох бололцооны тухай онолын шинэ нээлтийг хийж, түүнийг нарийвчлан боловсруулснаараа марксизмыг бүтээлчээр хөгжүүлэн баяжуулсан суух онолч болсон билээ. 

Марксизмын бүтээлч үргэлжлэл ленинизм өнөөдөр нийт хүн төрөлхтний онолын сэтгэлгээний оргил төдийгүй, дэлхий дахины түүхэн ач холбогдолтой орчин үеийн социалист, хувьсгалт үйл явц, олон улсын коммунист, ажилчны болон үндэсний эрх чөлөөний хөдөлгөөний онол, практикийн амьд удирдлага болж байна. 

В. И. Лениний үүсгэн байгуулсан шинэ цагийн марксистленинист намын удирдан жолоодсон Аугаа их Октябрийн хувьсгалын ялалт, хүчирхэг нөлөөний үр дүнд хүний нийгмийн түүхэнд анх удаа шинэ социалист ертөнц мэндлэн төрж, бүрэлдэн тогтож, өсөн хэрэглэж, империализмын колонийн систем задран унаж, капитализм сүйрэл доройтлынхоо замд эргэлтгүй орсон нь орчин үед нийгмийн хөгжил Лениний суут мэргэнээр урьдчилан тодорхойлсон бодит зүй тогтлын дагуу өрнөж байгаагийн баттай гэрч билээ. ЗСБНХУ-д хөгжингүй социализмыг төгөлдөржүүлэх өргөн цар хүрээтэй зорилтыг амжилттай шийдвэрлэж, аж үйлдвэр, шинжлэх ухаан техникийн яндашгүй их потенциал улс ардын аж ахуйн хүчирхэг, нэгдмэл цогцолбор байгуулж, социалист соёлын алтан сан хөмрөгийг бүтээсээр байгаа нь ленинизмд чин үнэнч зөвлөлтийн ард түмнээс эх түүхийн өмнө байгуулж буй гарамгай гавьяа юм. 

Социализм нэг орны хүрээнээс халин гарч, орчин үеийн нийгмийн хөгжлийн гол хандлагыг тодорхойлогч хүч болсон нь ленинизмийн үзэл санааны аугаа их ялалт мөн. Социалист ах дүү орнууд Лениний сургаалыг тууштай удирдлага болгож, социализм байгуулах өргөн далайцтай үйлсийнхээ өдөр тутмын практикт хэрэгжүүлэн биелүүлж байна. 

Бодит социализмын маргашгүй ололт, түүхэн амжилт нь дэлхийн хувьсгалын үйл явцын урагшлах хөгжлийг түргэтгэж, монополийн засгийг түлхэн унагах, капиталист боолчлолоос ангижрахын төлөө тэмцэхэд нь капиталист орны хөдөлмөрчдийг үлгэрлэн зоригжуулж байна. Лениний сургаалаар удирдлага болгож, социализмын жишээнээс үлгэр авч, дэлхийн коммунист, ажилчны хөдөлгөөн хөгжин батжиж, эгнээгээ өргөтгөн, нэгдэл нягтралаа зузаатган, орчин үеийн хамгийн нөлөөтэй улс төрийн хүч болж хүн төрөлхтний эрх чөлөөт, жаргалант ирээдүйн төлөө, марксизмленинизмийн ялан мандагч сургаалын төгс ялалтын төлөө ариун шударга тэмцлийг удирдан манлайлж байна. 

В, И. Ленин дэлхийд анхны социалист улсыг байгуулж байсан өдрүүдэд << Энх тайвны төлөө хийж болох бүхнийг бид хийх үүрэгтэй гэж үзэж, бүхнийг хийнэ гэдгээ ажилчид, тариачдад амлаж байна. Бид үүнийг хийх ч болно >> гэж мэдэгдсэн билээ. Зөвлөлүүдийн орон оршин тогтносон анхныхаа өдрөөс эхлэн Лениний гэрээсийг хэлбэрэлтгүй чин үнэнчээр биелүүлэн, анх тайвны тугийг өндөрт мандуулж, улс түмний энх тайван, аюулгүй байдлыг сахин хамгаалахын төлөө цуцалтгүй тэмцэл явуулж, хүн төрөлхтний дэлхийн дайны аюулаас аврах, дайн өдөөгчдийн харгис хүчийг хазаарлан зогсооход үнэлж баршгүй гавьяа байгуулж, энх амгалангийн найдвартай өмөг түшиг, бат цайз болж байна. 

Империалист харгис хүч, тэдний хань хамсаатны буруугаар олон улсын байдал ихээхэн түгшүүртэй болсон одоо үед зэвсэглэлээр хөөцөлдөхийг хязгаарлаж, хүн төрөлхтнийг цөмийн сүйрлээс авран хамгаалахад чиглэсэн Зөвлөлт Холбоот Улсын удаа дараагийн чухал санал, санаачилга, ялангуяа ЗХУКН-ын Төв Хорооны ерөнхий нарийн бичгийн дарга М. С. Горбачевын << Правда >> сонины редактортай хийсэн ярилцлагадаа дэвшүүлсэн санал дэлхийн хүн ардын сайшаал талархлыг хүлээж, энх тайван аж төрөх гүн итгэл найдвар төрүүлж байна. 

Суут В. И. Ленин монголын ард түмний түүхэн хувь заяанд үрийн үрд мартагдахгүй ач нөлөө үзүүлж, аугаа их хувьсгалт, интернационалч сургаалаараа зөвлөлт, монголын ард түмний хооронд гандан бууршгүй найрамдлын ганхашгүй бат үндэс суурийг тавьж, монголын хөдөлмөрчин олон түмний хөгжил цэцэглэлтийн замыг сод мэргэнээр гэрэлтүүлэн зааж өгсөн туйлын эрхэм ачит багш мөн. Монголын ард түмний түүхэнд зүйрлэшгүй эргэлт болсон 1921 оны Ардын хувьсгал Аугаа их Октябрийн шууд нөлөөгөөр ялан мандаж, эртний Монгол орон социалист ёсоор сэргэн цэцэглэх их үйлсийн гэгээн замд орсноор манай орон нийгэм эдийн засгийн дэвшлийн гайхамшигтай амжилт олж байна. МАХН-ын Төв Хорооны ерөнхий нарийн бичгийн дарга, БНМАУ-ын Ардын Их Хурлын Тэргүүлэгчдийн дарга Ж. Батмөнх << Дэлхийн пролетари нарын жолоодогч В. И. Ленин, монголын хувьсгалын удирдагч Д. Сүхбаатар нар тулгын чулууг нь тавьж өгсөн монгол зөвлөлтийн найрамдлыг бид манай аугаа их хувьсгалт ололт гэж эрхэмлэн үнэлж байдаг билээ >> гэж хэлсэн билээ. 

Лениний мэргэн сургаал марксизмленинизмийн бүхнийг ялагч сургаалаар үүсэж байгуулагдсан цагаасаа эхлэн удирдлага болгосон МАХН, монголын ард түмний тэмцэл, хөдөлмөрийн их үйлсийг зохион байгуулан жар гаруйхан жилийн өмнө дэлхийд хамгийн хоцрогдсон орны нэг байсан улс орноо орчин үеийн хөдөө аж ахуй, аж үйлдвэртэй, соёл, шинжлэх ухаан цэцэглэн хөгжсөн бодит социализмын орон болгон хувиргасан билээ. 

В. И. Лениний яндашгүй мөнхийн сургаал бол бидэнд социализм амжилттай байгуулах ажил үйлсийн онолын удирдлага, Лениний гайхамшигт амьдрал нь социалист ёсоор аж төрөхийн үлгэр жишээ, Лениний арга барил нь аливаа ажилд сахилга, хариуцлагатай өдөрт байлгаж, үг, ажлын нэгдлийг хангаж, ленинч ёсоор аж төрж, ажиллаж, суралцах гол зарчим болж, бид ийнхүү их Ленинээс тал бүрээр байнга суралцаж байна. Ленин өнөөдөр суут онолч, их жолоодогч аугаа хүнийхээ бүхий л шилдэг ариун үлгэр дууриалаар бид бүхэнтэй хамт байна. 

