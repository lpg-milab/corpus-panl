№268 (16231)
1985 ОНЫ АРВАН НЭГДҮГЭЭР САРЫН 7.
Октябрийн замаар

<< Аугаа их Октябрийн социалист хувьсгал нь дэлхий дахины түүхэнд эргэлтийн үйл явдал болж, дэлхийн хөгжлийн ерөнхий чиглэл, үндсэн хандлагыг тодорхойллоо. Энэ хувьсгал капитализмыг шинэ, коммунист нийгэм эдийн засгийн форматаар солих дийлдэшгүй процессын эхлэлийг тавьсан билээ >> гэж, ЗХУКН-ын Программын шинэчлэн боловсруулсан төсөлд дурдан тэмдэглэжээ. Октябрийн социалист их хувьсгалаар эхэлсэн түүхийн эргэлт нь нийгмийн хөгжлийн зүй тогтол бүхий үйл явц учраас зөвхөн нэгэн орны үзэгдэл болж үлдсэнгүй харин жил ирэх тусам улам олон улс орныг хамран улмаар социализм дэлхийн систем болон хувирлаа. 

Ирээдүйгээ шийдэмгий зорьсон социализмын шинэ залуу ертөнцийн эерэг дарлал мөлжлөгийн капиталист хуучин ертөнц улангасан дайрсан боловч дэвшилттэй шинэ бүхэн ялдаг ёсоор социализм түүхийн хатуу шалгалт, сорилт бүхнийг амжилттай даван туулж жилээс жилд бэхжин хүчирхэгжсээр байна. 

Ерөнхий хямрал нь улам гүнзгийрч, социализмын хурдыг улам бүр гүйцэхгүй болж үеэ өнгөрөөх нь жилээс жилд илэрхий ойртсоор байгаа боловч капитализм сүйрэл мөхлөө холдуулахаар чармайж Октябриар мэндэлсэн шинэ ертөнцийн эсрэг сөрөн зогсож, цөмийн болон бусад зэвсгээр урьд үзэгдээгүй их хэмжээгээр хөөцөлдөж, дэлхий дахины байдлыг хурцатгаж байна. 

Гэвч түүхэн зүй тогтлоор мандан бадрах тавилантай социалист ертөнц коммунизм өөд чиглэсэн хүн төрөлхтөний түүхэн их хөдөлгөөнийг тодорхойлж, тавилан ёсоороо мөхөх капитализмын хорт санаархлыг хазаарлан няцааж байна. Октябрийн өлгий, аугаа их Зөвлөлт Холбоот Улс өнгөрсөн 68 жилд улс орныхоо эдийн засгийн хоцрогдлыг арилгаж, өндөр хөгжилтэй хүчирхэг аж үйлдвэр, хөдөө аж ахуйтай, соёл, шинжлэх ухаан түгэн дэлгэрсэн орон боллоо. Одоо ЗСБНХУ-ын үндэсний баялаг 3, 4 триллион рубль болоод байна. ЗХУ 1985 оны байдлаар 1940 онд бүрэн жиндээ үйлдвэрлэж байсан нийгмийн нийт бүтээгдэхүүн, үндэсний орлогыг сар хүрэхгүй хугацаанд, ая үйлдвэрийн бүтээгдэхүүнийг 14 хоногт үйлдвэрлэж байгаа ЗХУКН-ын XXVII их хурлаар хэлэлцэж батлах арван хоёрдугаар таван жилийн болон зөвлөлт нийгмийг 2000 он хүртэл хөгжүүлэн төлөвлөгөөнд Октябрийн хувьсгалаас хойш өнгөрсөн бүх жилүүдэд нийт бүтээсэнтэй тэнцэхүйц баялгийг 15 жилд хийж бүтээхээр төлөвлөж байна. 

Зөвлөлүүдийн орон төрийнхөө анхны хууль тогтоомжийг энх тайвны үйлсэд чиглүүлэн, << Энх тайвны тухай хууль баталсан тэр эрхэм уламжлалаа үнэнчээр үргэлжлүүлж хүн төрөлхтнийг халуун цөмийн сүйрлээ ангижруулахын төлөө тууштай тэмцээн цөмийн зэвсгийг газар дэлхий дээр хорогдуулан, түүнийг сансарт дэлгэрүүлэхгүй байлгахад чиглэсэн оновчтой санал, санаачилгуудыг удаа дараа дэвшүүлэн ирлээ. 

Дэлхийн социалист системийн цөм ЭЗХТЗ-ийн гишүүн орнуудад дэлхийн шинжлэх ухаан техникийн потенциалын гуравны нэг, үндэсний орлогын дөрөвний нэг, хөдөө аж ахуйн үйлдвэрлэлийн тавны нэг ногдож байна. Эдгээр орны үндэсний орлого 1960 онтой харьцуулахад 8, 6 дахин, Аж үйлдвэрийн бүтээгдэхүүний хэмжээ 14 дахин өсөж, дэлхийн аж үйлдвэрийн бүтээгдэхүүний гуравны нэгд хүрлээ. 

Октябрийн хувьсгал олон улсын коммунист хөдөлгөөний өсөлт бэхжилтэд хүчтэй нөлөө үзүүлсэн юм. Одоо дэлхийн 95 оронд ная гаруй сая коммунистыг эгнээндээ нэгтгэсэн коммунист, ажилчны нам ажиллаж, дэлхийн бөмбөрцгийн гуравны нэгийг эзэлж байгаа улс оронд эрх баригч нам болоод байна. Октябриар эхэлсэн манай эрин үед дэлхийн колоничлолын систем задран унаж, 100 гаруй орон колони, хагас колонийн дөнгөнөөс ангижирч Октябрийн хувьсгалын гэгээн туяагаар Ази, Африк, Латин Америкийн олон орон хөгжил дэвшлийнхээ чиг баримжааг авч тусгаар тогтнол, хөгжил цэцэглэлтийн замаар урагшилж байна. 

Орос оронд мандсан Октябрийн социалист их хувьсгалын сүрт уриаг монголын малчин ардууд өргөн авч эрх чөлөөнийхөө туган дээрээ дээдэлж, ардын хувьсгалын үйлсийг бадруулсан билээ. дэлхийн хөдөлмөрчдийн аугаа их багш В. И. Ленин, монголын ард түмний суут хүү Д. Сүхбаатар нарын үүсгэж байгуулсан монгол, зөвлөлтийн ард түмний ган бат найрамдалд чин үнэнч МАХН улс орноо социализмын алхмаар итгэл төгс удирдан жолоодож байна. Манай орны хөдөлмөрчид МАХН-ын XIX их хурлыг хөдөлмөр бүтээлийн их амжилтаар угтахын төлөө, VII таван жилийн төлөвлөгөөний шийдвэрлэх, хариуцлагатай жил 1935 оны улс ардын аж ахуй, соёлыг хөгжүүлэх төлөвлөгөөг амжилттай хэрэгжүүлж гавшгай хөдөлмөр өрнүүлж байна. Аж үйлдвэрийн бодит бүтээгдэхүүн үйлдвэрлэх эхний өсөн гарын төлөвлөгөөг 101, 1 хувь биелүүлж, бүтээгдэхүүний чанарыг сайжруулах, түүхий эд, материалыг арвилан хэмнэх талаар тодорхой ахиц гарч, 8, 4 сая төл бойжуулж, арвин их үр тариа хураан, олов аймаг, сум, аяс ахуй тариа хураах төлөвлөгөөний өмнөх жилүүдийн алдагдлыг нөхөн чадлаа. Улс ардын аа ахуйн бусад салбарын төлөвлөгөөт зорилт ч амжилттай хэрэгжиж байгаа сайхан үр дүнтэйгээр манай хөдөлмөрчид иж Октябрийн баяраа угтлаа. Өнөөдөр монголын ард түмэн Октябрийн социалист их хувьсгалын 68 жилийн ойг ёслол төгөлдөр тэмдэглэхдээ өөрийн аугаа их хавь, өмөг түшиг зөвлөлтийн баатарлаг ард түмэнд чин зүрхний баяр талархлаа дэвшүүлж, ЗХУКН-ын XXVI их хурал угтсан ажил үйлсдээ гялалзсан амжилт олохын өлзийтэй сайхан ерөөлийг дэвшүүлж байна. 

Зөвлөлтийн ард түмний баатарлаг хөдөлмөр, эдийг засаг, нийгэм, улс төрийн хүрээнд болов шинжлэх ухаан, соёлын салбарт олсон гайхамшигтай амжилт, ЗХУКН-ын мэргэн удирдлагаар хөгжингүй социализмыг бүх талаар боловсронгуй болгох үйлс зүйл бүрээр хэрэгжин бүтнэ гэдэгт бид гүнээ итгэж байна. Октябрь бидэнд ийм гүн итгэл олгосон юм. 

