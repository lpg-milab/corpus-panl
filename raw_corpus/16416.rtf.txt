№139(16416)             
1986 оны зургадугаар сарын 11.
МАХН-ын XIX ИХ ХУРАЛ: Нийгмийн бодлогын үндсэн асуудлын тухай

МАХН-ын XIX их хурлын түүхэн шийдвэрт монголын коммунистууд, нийт хөдөлмөрчний анхаарал хандаж, түүнийг амжилттай хэрэгжүүлэх арга замыг өндөр идэвх, ажил хэрэгчээр хэлэлцэж бүтээлч санаачилга гаргаж байна. 

Намын XIX их хурлаас дэвшүүлсэн зорилтууд намын программын заалтыг биелүүлэх, социалист нийгмийг улам боловсронгуй болгох шаардлагаас үндэслэн гарсан бөгөөд эдийн засаг, нийгмийн өнөөгийн хүрсэн түвшин, нийгмийн үйлдвэрлэлийн давшингуй хөгжлийн үр дүнг тусгаж онолын бүтээлч эрэл хайж, бүрэлдэн бий болсон бодит байдалд зохицуулан шинэ үндэслэл дүгнэлтээр баяжуулсны илрэл мөн. 

Улс орны хөгжлийн цаашдын төлөвийг зөв тодорхойлох нь нийгмийн хөгжлийн хуулиудын шаардлагыг зөв ойлгон хэрэглэх, бололцоо, бодит байдлын диалектикийг анхааран үзэх, өнөөгийн шатанд бий болсон потенциал нөөцийг цаашид арвижуулан шинэ шатанд гаргах зорилттой салшгүй холбоотой гэж нам үзлээ. 

Социализмыг бүрэн байгуулахын төлөө урагшлах зөвлөлгөөн нь нэг талаас социализмын өөрийн давуу гал, ололт амжилтыг үр бүтээлтэй ашиглах, нөгөө талаас олон улсын социалист хөдөлмөрийн хуваарь, эдийн засгийн интеграцид улам идэвхтэй оролцох амьд үйл ажиллагаагаар тодорхойлогдож байна. 

Хөгжлийн динамизм бол социализмын онцлог шинж мөн. Гэхдээ манай хөгжлийн өнгөрсөн жилүүдийн байдлаас үзэхэд урагшлах хөдөлгөөнийг сааруулсан ноцтой дутагдал, доголдол тохиолдож, их хэмжээний нөөц бололцоог ашиглаж чадаагүй бөгөөд тэдгээрт Намын Төв Хорооны XI бүгд хурал ( 1985 ) онцгой анхаарч нийгмийн үйлдвэрлэлийн үр ашгийг дээшлүүлэх асуудлыг товойлгон тавьсан юм. Бүгд хурлын энэ үзэл санааг XIX их хурал цааш үргэлжлүүлэн, гүнзгийрүүлж улам баяжууллаа. 

Нэг хүнд ногдох нийгмийн нийт бүтээгдэхүүн, үндэсний орлогын үйлдвэрлэлийн хэмжээ, нийгмийн хөдөлмөрийн бүтээмж зэрэг эдийн засгийн гол үзүүлэлтээр манай орны өнөөгийн хүрээн түвшин хөгжилтэй социалист орнуудынхаас доогуур байгаа учраас манай нам, ард түмний өмнө тавигдаж буй нийгэм - эдийн засгийн нэг чухал зорилт бол хөгжлийн түвшний дээрх ялгааг аль болохоор багасгахад оршино. 

Нийгмийн амьдралын шийдвэрлэгч хүрээ засгийн салбарт шийдвэрлэгдэх гол асуудал улс орны үйлдвэрлэх хүчний шинэ өсөлтийг тухайн бодит нөхцөлд хангах арга заалтыг зөв тодорхойлоход оршиж байгаагаас үндэслэн БНМАУ-ын үйлдвэрлэлийн шинжлэх ухаан техникийн, оюун санааны бүх нөөц бололцоог хөдөлгөж идэвхтэй үйл ажиллагаанд оруулах зорилтыг XIX их хурал дэвшүүлснийг хэрэгжүүлэхийн тулд нийгмийн хөдөлмөрийн бүтээмжийг бүх бололцоогоор дээшлүүлэн, материал, түүхий эд, түлш, эрчим хүч ашиглалтыг эрс сайжруулан, материалын зардлыг хэмнэх, бүтээгдэхүүний чанарыг бүх аргаар сайжруулж, түүнийг үйлдвэрлэлийн үр ашгийг сайжруулах нэг гол эх үүсгэвэр болгох, шинжлэх ухаан - техникийн ололт, шинэ технологи, техникийг бүх бололцоогоор нэвтрүүлэх, нийгмийн үйлдвэрлэлд дэвшилт бүтэц бүрдүүлэх, улс орны үндсэн фонд, үйлдвэрлэлийн болон шинжлэх ухаан техникийн потенциалыг ариг гамтай ашиглаж нийгмийн үйлдвэрлэлийн үр ашгийг дээшлүүлэх ёстой. Эдийн засгийг цаашид эрчимжүүлэхэд ийм чиглэлээр манай орон VIII таван жилд чухал алхам хийх болно. 

Өнөөдөр орчин үеийн шинжлэх ухаан техникийн дэвшлийн ололтыг сайтар ашиглах явдал дэлхийн социалист системийн орнуудын өмнө тавигдаж буй тулгамдсан зорилт болжээ. МАХН энэ асуудлын зарчмын ач холбогдлыг зохих ёсоор үнэлэн, техник, технологийн байгаа нөөцийг бүрэн ашиглах, шинжлэх ухаан, үйлдвэрлэлийн холбоог бэхжүүлэх, ах дүү социалист орнуудаас үзүүлж буй тусламжийг үр дүнтэй ашиглах, БНМАУ-ын шинжлэх ухаан техникийн дэвшлийн 15 - 20 жилийн цогцолбор программ боловсруулах зорилт тавьсан нь улс ардын аж ахуйг эрчимжүүлэхэд чухал материаллаг хэрэгслийг бүрдүүлэх ач холбогдолтой юм. 

МАХН-ын Программын заалтыг үндэс болгон улс орны давшингуй хөгжлийг хангах урьдач нөхцөлийн нэг бол үйлдвэрлэлийн харилцааг байнга боловсронгуй болгож, динамик хөгжиж буй үйлдвэрлэх хүчинд тогтвортой тохирч байх явдлыг дэмжин, тэдгээрийн хооронд үүсэх антогонист биш зөрчлийг цаг тухайд нь арилгаж байх явдал мөн гэж нам үздэг билээ. Үүнтэй холбогдуулан үйлдвэрлэх хүчний хөгжлийг улам хурдасгах зорилгын үүднээс нийгмийн үйлдвэрлэлийн харилцааг боловсронгуй болгоход чиглэсэн чухал зорилтуудыг их хурал дэвшүүлэв. 

Үйлдвэрлэх хүчин, үйлдвэрлэлийн харилцаанд гарсан өөрчлөлт, хөдөлмөрчдийн мэдлэг боловсрол, ухамсар, мэргэжлийн өсөлт зэрэг нь нийгмийн үйл явцыг удирдах асуудалд шинэ шаардлага тавьж байгааг нам анхааран үзлээ. Социалист байгуулалтыг удирдах илүү үр ашигтай арга, зохион байгуулалтын хэлбэрийг сонгон авахын чухлыг, тэгэхдээ энэ ажлыг төвлөрсөн төлөвлөгөөт удирдлагыг боловсронгуй болгон бэхжүүлэхээс эхлэх хэрэгтэйг их хурал заав. Ардчилсан зөвлөн удирдах зарчмыг нийгэм төрийн удирдлага болон захиргаа аж ахуйн удирдлагад бэхжүүлэхийн хамт аж ахуйн тооцооны механизмыг өргөн нэвтрүүлэх суурь дээр үйлдвэр, аж ахуйн газар, үйлдвэрлэлийн нэгжүүдийн эрхийг өргөтгөх, үүрэг хариуцлагыг дээшлүүлэх, энэ талаархи хууль тогтоомжийг боловсронгуй болгохыг их хурал чухалчлан заалаа. Өнөөдөр бага зардал зарж нийгмийн болон хүмүүсийн хэрэгцээг хангах, улс ардын аж ахуйн хөгжилд салбар бүр, хамт олон бүрийн оруулах хувь нэмрийг нэмэгдүүлэх явдал манай хойшлуулшгүй зорилт болон тавигдаж байна. 

Намын XIX их хурал нийгмийн харилцааны хүрээнд ард түмний аж байдлыг дээшлүүлэх өргөн зорилт дэвшүүлж, түүнийг нийгмийн шударга ёсны зарчим дээр хэрэгжүүлэхийн чухлыг заасан нь хүний төлөө анхаарал халамж байнга тавьдаг намын бодлогын мөн чанарын илрэл юм. Нийгмийн бодлогыг хүчтэй болгох их хурлын чиглэл нь эдийн засгийн хөгжлийг нийгмийн асуудлыг шийдвэрлэх, ард түмний улам өсч байгаа эрэлт хэрэгцээг хангамж зүг эргүүлэхийн үндэс болно. 

Манай социалист нийгмийн дотор хүний эзлэх байр суурь нь хөдөлмөр, зөвхөн чанар сайтай, шударга хөдөлмөрөөр тодорхойлогдохыг их хурал онцлон тэмдэглэв. Их хурал хүн амын хөдөлмөр эрхлэлтийг бүрэн гүйцэд, үр ашигтай болгох, хөдөлмөрийн зохион байгуулалтыг шинжлэх ухааны үндэстэй хийх, ажлын цагийн ашиглалтыг сайжруулахад ихээхэн анхаарал тавилаа. 

Нийгмийн хөгжил, түүний хурдцыг нэмэгдүүлэхийн төлөө тэмцэл нь хүний хүчин зүйл, түүний ролийг дээшлүүлэх явдлаас ихээхэн хамаарах үедээ орж байгааг анхааран үзсэний үндсэн дээр төлөвлөгөөт зорилтын хувь заяа эцсийн эцэст тодорхой хүн, хамт олны үйл ажиллагаа, идэвх зүтгэл, санаачилгаас шалтгаалах учир хүн бүрийн идэвх санаачилгыг өрнүүлэх, боловсон хүчний хариуцлагыг дээшлүүлэхийг нам онцгой анхаарна гэж их хурлын тайлан илтгэлд заасан юм. Нам ирээдүйг угтан харж XXI зуунд ажиллаж, амьдрах хүмүүсийг одоо сурган бэлтгэх тухай ярилцаж байгааг мартаж болохгүй гэдгийг их хурал цохон тэмдэглэв. 

Манай нийгмийг давшингуй хөгжүүлэх үндсэн зэвсэг бол социалист төр билээ. Өнөө үед төрийн үйл ажиллагааг улам боловсронгуй болгох гол чиглэл социалист ардчиллыг бүх талаар гүнзгийрүүлэн хөгжүүлэх, улс орныг удирдах, улс төрийн чухал шийдвэр гаргахдаа иргэдийг улам идэвхтэй оролцуулан явдал мөн гэж нам үздэг билээ. Төрийн аппаратын үйл ажиллагааг нам, өргөн олон хөдөлмөрчдийн байнгын соргог хяналтад байлган үр ашигтай болгох, түүний үйл ажиллагаанд олон нийтийн үүсгэл санаачилгыг тууштай нэвтрүүлэх нь чухал зорилт мөн. 

Үүнийг хангах үүднээс хөдөлмөрчдийн улс төрийн соёлыг дээшлүүлэх, хөдөлмөрчдийн депутатын хурал ардын хяналтын байгууллага, үйлдвэрчин, залуучууд эмэгтэйчүүд болон олон нийтийн бусад байгууллагын үйл ажиллагааг хөнгөн шуурхай болгохын хамт хүнд суртал, хэлбэрдэх явдал, олон түмний санаачилгыг хавчин боогдуулдаг бүхнийг арилгах нь чухал байна. 

Социалист байгуулалтын өнөөгийн шатанд ардчиллыг боловсронгуй болгох нь сахилгыг бэхжүүлэхтэй салшгүй холбоотой юм. Сахилга бол ардчиллыг хөгжүүлэх нөхцөл, манай өнөөгийн ба ирээдүйн төлөвлөгөөг биелүүлэх зайлшгүй хэрэгсэл тул учраа мэдсэн сахилгагүйгээр нам, төрөөс гаргасан шийдвэр үл биелэгдэн, ардчилал ёс төдий хоосон зүйл болон хоцорно гэдгийг нам иш үндэс болгон << учраа мэдсэн сахилгын төлөө тэмцлийг эргэлт буцалтгүй явуулахыг >> онцлон заалаа. 

МАХН-ын XIX их хурал улс орныг ойрын ирээдүйд хөгжүүлэх үндсэн зорилтуудыг тодорхойлохдоо манай ард түмний амьдралыг материалын болон оюун санааны талаар баялаг, нийгмийн талаар давшингуй болгох, социалист байгуулалтын дотоод бололцоо давуу талыг улам илүү илрүүлэн гаргахад гол анхаарлаа чиглүүлж байна. Түүхэн энэ үйл явц дунд МАХН-ын удирдлагын цар хүрээ өргөжиж, улс төр, зохион байгуулалт, үзэл суртлын үйл ажиллагаа нь зүй ёсоор дээшлэх бөгөөд тэр нь манан нийгэм дэх намын удирдах байр суурь, манлайлах ролийг нөхцөлдүүлж өгөх билээ. 

Намын удирдах ролийг бэхжүүлэх найдвартай зам бол намын байгууллагын үйл ажилд ленинч хэм хэмжээ, зарчим ленинч арга барилыг тууштай махны, намын ажилд шинжлэх ухааны үүднээс хандахын чухлыг анхааран үзэж, намын ажлын арга барилыг шинэчлэн өөрчлөх зорилтыг дэвшүүлэв. Загварчлах, хүнд суртал гаргах, хэлбэрдэх зэргээр намын ажлын хэм хэмжээг зөрчдөг гэмийг арилгах, намын удирдах байгууллагаас гаргасан үндсэн чиг, шийдвэрийг бие даан хариуцаж, ажил хэрэгчээр биелүүлэх, бүтээлч санаачилга идэвх гаргах бололцоог намын байгууллагуудад олгох, намын ажилд хамтын удирдлагыг тууштай хэрэгжүүлэх, шүүмжлэл, өөрийн шүүмжлэлийг өрнүүлэх, шийдвэр, түүний биелэлтийг ил тод байлгах, коммунистуудын бүтээлч идэвхийг өрнүүлэх явдал гэж их хурал үзэв. 

Их хурал нийгмийн практиктай хөл нийлүүлэн шинэ нөхцөл, шинэ эрэлт хэрэгцээг тусган, олон түмний сэтгэл оюуныг эзэмдэн, хүн нэг бүрт хүрч нөлөөлөхөөр намын үзэл суртал - хүмүүжлийн ажлыг өөрчлөн зохион байгуулах тухайд маш чухал зорилт дэвшүүллээ. 

МАХН-ын XIX их хурал социалист байгуулалтын практикийг онолын талаар сэтгэн шинжлэх, нэгтгэн дүгнэх ажил орчин үеийн шаардлагаас хоцорч, нийгмийн шинжлэх ухааны хөгжил нь одоохондоо нийтэд мэдээж үнэнийг хялбарчлан сурталчлах хэмжээнээс хэтрээгүй байгааг хурцаар шүүмжилж, нийгэм судлаачдын цаашид хийж гүйцэтгэх ажлыг тодорхойлсон юм. Нөхөр Ж. Батмөнх << Социалист байгуулалтын туршлагыг гүнзгий задлан шинжилж, нэгтгэн дүгнэх, улс орны амьдралаар дэвшигдэн гарч байгаа нийгэм, улс төр, эдийн засаг, оюун санааны олон асуудлыг судлан шийдвэрлэхэд шинэ аргаар хандах хэрэгтэй байна. Эрдэм шинжилгээний бүтээлч эрэл хайгуул хийх, судалгааны нэлээд гүнзгий нарийн дээд шатанд шилжихэд нийгмийн шинжлэх ухааны байгууллага, эрдэмтдийн хүчийг төвлөрүүлэх цаг болсон гэж үзэж байна >> гэсэн билээ. 

МАХН-аар удирдуулсан монголын ард түмний баатарлаг хөдөлмөрөөр социализм манай оронд бодит зүйл болсон билээ. Бодит социализмыг нааш хөгжүүлэх талаар намын XIX их хурдаас гаргасан заалт чиглэл нь манай хөдөлмөрчдийн зүрх сэтгэлийг эзэмдэн материаллаг хүчин болж. нийгмийн хөгжлийн шинэ шинэ ялалт өөд онол, практикийн хувьд хөтлөх өргөн замыг нээж байна

