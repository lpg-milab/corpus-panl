№110 (16388)       
1986 оны тавдугаар сарын 8.
Сонгуулийн сурталчилгаа

БНМАУ-ын Ардын Их Хурлын арван нэг дэх удаагийн сонгуулийг угтаж зохиох улс төр, үзэл суртал хүмүүжлийн ажлын төв сонгуулийн хэсгийн 1600 шахам ухуулах байр өнөөдөр манай эх орон даяар нээгдэж байна. Нам, улс, олон нийтийн байгууллагын удирдах ажилтан, тэргүүний ухуулагч, суртал нэвтрүүлэгч, шилдэг сэхээтэн дөчин мянга гаруй хүнээс бүрдсэн ухуулагчдын хэсэг сонгуулийн ухуулах байранд ажлаа эхэллээ. 

Сонгуулийн хэсгийн ухуулах байр нь нам, ард түмний нэгдэл, нягтрал, намын гишүүн, намын гишүүн бусчуудын эвслийн ялалтыг улс төр, үзэл суртлын талаар хангах сонгууль угтсан бүх төрлийн ажлыг эрчимжүүлэх, сонгогчдыг сонгуульд бэлтгэхэд чухал үүрэг гүйцэтгэх ёстой. Төрийнхөө дээд эрхийг барих байгууллагын сонгууль, мөн МАХН-ын XIX их хурал угтсан ажил, хурлын ажиллагаа, шийдвэрийг сурталчлах, БНМАУ-ын эдийн засаг, нийгмийг хөгжүүлэх ҮШ таван жилийн төлөвлөгөөний гарааны жил 1986 оны эхний хагас жилийн зорилтыг хугацаа нь өмнө биелүүлж, Монгол ардын хувьсгалын 65 жилийн ойг хөдөлмөр бүтээлийн өндөр амжилтаар угтахын төлөө бүх ард түмний улс төр, хөдөлмөрийн идэвхийг өрнүүлэхэд сонгуулийн өмнөх сурталчилгаа ихээхэн үүрэг гүйцэтгэх болно. 

Сонгуулийн хэсгийн ухуулах байрыг байгуулж. ажиллуулахдаа ор нэр болгон хэлбэрдэх, нүд хуурах. үзэмжийн үйлдэл үзүүлэх зэрэг дутагдлыг гаргахгүйгээр шинэ арга барилаар ажиллах, ялангуяа 1984 онд болсон орон нутгийн АДХ-ын сонгуулийн үеэр Дорнод, БаянӨлгий, Төв аймаг, Дархан хотын зарим ухуулах байр, төлөвлөгөө, чиглэл, цагийн хуваарьгүй буюу ажлаа ёс болгон хэлбэрдэж, мэдлэг, чадвар дутмаг ухуулагч ажиллуулж байсак ноцтой доголдлыг давтах ёсгүй. Сонгуулийн хэсгийн ухуулах байрыг үнэхээр соёлч байдлаар бэлтгэж тэнд тавих самбар, диаграмм, үзүүлэн таниулах материалыг тухайн тойрог, хэсгийн нутаг дэвсгэрт байгаа үйлдвэр, аж ахуй, соёлын байгууллага, хөдөлмөрийн хамт олны үйл ажиллагаатай нягт холбож, ухуулга, суртал нэвтрүүлгийн ажилд техник, хэрэгсэл өргөн ашиглаж, үнэн зөв шуурхай мэдээллийг тогтмол хийх, боломжоор хангах хэрэгтэн байна. 

Ардын Их Хурлын сонгуулийн өмнөх ухуулга, суртал нэвтрүүлгийн үндсэн сэдэв нь манай нам, ардын төрийн дотоод, гадаад улс төрийн бодлого, намын XIX их хурлаас дэвшүүлэх эдийн засаг, нийгмийн зорилт, түүнийг хэрэгжүүлэх арга зам, социалист ардчилал, ялангуяа сонгуулийн системийн ардчилсан шинж, социалист аж төрөх ёс, хөдөлмөрчдийн материаллаг аж байдал, соёлын хэмжээг дээшлүүлэх талаар нам, засгаас тавьж байгаа анхаарал халамж, аугаа их ЗХУ, ах дүү социалист бусад оронтой тогтоосон найрамдал, хамтын ажиллагааны үр шим, зөвлөлтийн ард түмний сэтгэл харамгүй тусламжийн ач холбогдол, ЗХУКН-ын XXVII их хурлын түүхэн шийдвэр, олон улсын аюулгүй байдал, энх тайвны төлөө тэмцэл зэрэг өргөн хүрээтэй асуудлууд байх нь зүйн хэрэг билээ. 

Сонгуулийн хэсгийн ухуулах байранд сонгогчид очих бүртээ үйлдвэрлэл, аж ахуй, соёлын амьдрал тэргүүн туршлага, арга барил, санаачилгын тухай мэдлэг олж авахаас гадна урлаг, уран сайхны шинэ бүтээл, ном зохиолтой танилцаж, сонирхолтой уулзалт ярилцлагад оролцож мэдлэг, оюунаа баяжуулахад нь ашиг тустай мэдээлэл авч чадахуйц боломж олгохоор ухуулах байр зохион байгуулагдсан байвал зохино. Ялангуяа энэ жил сонгуульд анх удаа оролцохоор баяр хөөртэй бахархал дүүрэн яваа залуу сонгогчдод иргэний эрх үүрэг, социалист ардчилал, сонгуулийн учир утга, санал өгөх ёс журам, эх орны ололт амжилтын талаар ажил хэрэгч, нөхөрсөг зөвлөлгөө өгч, мэдлэгт нь тус нэмэр болох нь ухуулагч болоод ухуулах байранд явуулах ажлын чухал хэсэг юм. 

Сонгууль угтсан бүх ард түмний социалист уралдааны явцыг сурталчлах, нэрэмжит ажил зохиох, хөдөлмөрчдийн гэгээрлийн хурал, ахмад, залуу үеийнхний уулзалт хийх, хөдөлмерийн тэргүүний хүмүүсийн туршлагыг ойлгомжтой. ашигтай хэлбэрээр тайлбарлаж таниулах нь ухуулгын ажлын нэг гол чиглэл мөн. 

Сонгуулийн хэсгийн ухуулах байранд зохиох үзэл суртал хүмүүжлийн ажлын онцгой бүрэлдэхүүн хэсэг нь депутатад нэр дэвшсэн хүмүүсийн тухай сурталчилгаа бөгөөд нэр дэвшсэн хүмүүсийн талаар тойргийн сонгогчид, нийт хөдөлмөрчинд өргөн сурталчлах ажлыг зохиохдоо тэдгээр тэргүүний хүмүүсийн ололт, амжилт, ажлын арга туршлагыг тайлбарлан таниулах, түүнийг тойргийн хөдөлмөрчид, нийт олны хүртээл болгоход нөлөө үзүүлэх нь чухал юм. 

Сонгуулийн хэсгийн ухуулах байранд явуулах ажлыг намын байгууллага удирдлага, хяналтдаа шууд авч зохиох ажлын төлөвлөгөө, чиглэлийг сонгуулийн нийт ажлын графиктай уялдуулан өдөр өдрөөр нь нарийвчлан гаргуулж хэрэгжүүлэхэд үргэлж туслалцаа дэмжлэг үзүүлж байх нь зүйтэй. Ухуулгын байрыг соёл, сурталчилгааны ажлын идэвхтэй төв болгож, үйлдвэр аж ахуй, соёлын байгууллагын өдөрлөг, урлаг спортын тоглолт хийх, ухуулагчдыг семинарлах, гарын авлага материалаар хангах, тэргүүний ухуулах байр, ухуулагчдын туршлагыг эзэмшүүлэх үзүүлэх сургууль зохиох, сонгууль угтсан улс төр, олон түмний ажилд эвлэл, үйлдвэрчин, эмэгтэйчүүдийн зэрэг олон нийтийн байгууллагыг идэвхтэй оролцуулахад намын байгууллага анхаарах хэрэгтэй юм. 

Манай төрийн дээд эрх барих байгууллага БНМАУ-ын Ардын Их Хурлын сонгууль угтсан үзэл суртал хүмүүжлийн олон талтай ажил нь нийт сонгогчдын улс төр, хөдөлмөрийн идэвхийг дээшлүүлж, сонгогч бүр сонгуульдаа бүрэн оролцох, намын гишүүн, намын гишүүн бусчуудын эвслийн ялалтыг хангахад тус дөхөм үзүүлэхэд бүрэн чиглэх ёстой. 

