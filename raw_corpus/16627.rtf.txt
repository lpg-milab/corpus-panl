№37 16627)         
1987 оны хоёрдугаар сарын 12
Ээлж ашиглалт

Улс ардын аж ахуйд нэгэнт бий болсон үйлдвэрлэлийн потенциалыг ур өгөөж сайтай, оновчтой ашиглах асуудлыг МАХН-ын XIX их хурлаас намын эдийн засгийн бодлогын чухал зорилт болгон дэвшүүлсэн билээ. Машин, тоног төхөөрөмжийн ээлж ашиглалтыг сайжруулах нь нэмэлт хөрөнгө оруулалт хийхгүйгээр бүтээгдэхүүний үйлдвэрлэлийг нэмэгдүүлж дээрх зорилтыг хэрэгжүүлэх нэг год арга зам юм. Тэгж ажиллаж байгаа үйлдвэр, аж ахуйн газруудын дотор ноосны үйлдвэрийн нэгдэл, Улаанбаатарын талхны үйлдвэр, Зүүнхараагийн хүнсний комбинат, Дарханы царууц тоосго, шохойн үйлдвэрийн хамт олон тоног төхөөрөмжийн ажиллах ээлжийг нэмэгдүүлэх, ээлжийн доторхи сул зогсолтыг арилгах талаар санаачилгатай, үр дүнтэй ажиллаж байна. Зүүнхараагийн хүнсний комбинат үйлдвэрлэлийн бэлтгэлийг урьдчилан хангаж, жигд ажиллагааг хэвшүүлэх, тоног төхөөрөмжийн ашиглалтыг сайжруулах зорилгоор ээлж хоорондын гэрээ байгуулж ажиллаад сүүлийн таван жилд шат дамжлага бүрт тоног төхөөрөмжийн бүтээмжийг 1, 21, 4 дахин нэмэгдүүлж үйлдвэрлэлийн үр ашгийг тогтвортой ахиулж чадлаа. 

Мод боловсруулах болон хэвлэлийн салбарын олон үйлдвэр, авто засвар, уул уурхайн үйлдвэрүүдэд технологийн тоног төхөөрөмжийн ажиллах ээлжийн дундаж үзүүлэлт дөнгөж: 1, 2 1, 6 байгаа бөгөөд улс ардын аж ахуйн бүх салбарт металл боловсруулах тоног төхөөрөмжийн ашиглалт хангалтгүй, зарим газарт металл зорох, харуулдах суурь машин өдөрт гурваас таван цаг ажиллаад бусад хугацаанд сул зогсдог байна. Аливаа тоног төхөөрөмжийг ингэж цөөн ээлжээр ажиллуулж, удаан хугацаанд ашиглалт муутай байлгаж шинэ чигээр нь техникийн дэвшлээс хоцроодог явдал үнэндээ аж ахуйч бус ажиллагаа нэгэн ёсондоо хуучныг баримтлагчийн арга барил юм. 

Үйлдвэрлэлийн азтоматжуулалт, механикжуулалт түвшин эрс дээшилж, ажиллагааны зарчим хурдан солигдож байгаа орчин үед өндөр бүтээмжит тоног төхөөрөмжийг дээд зэргийн ачаалалтайгаар богино хугацаанд үр өгөөжийг нь авч ашиглах шаардлага зүй ёсоор тавигдаж байна. ЗХУ, ЭЗХТЗ-ийн гишүүн бусад орон орчин үеийн өндөр бүтээмжит тоног төхөөрөмжийн ээлжийн тоог дээд хэмжээгээр нэмэгдүүлж, богино хугацаанд өндөр үр өгөөжтэй ашиглах чиг бодлогыг нийтдээ баримталж байна. 

Тоног төхөөрөмжийн ажиллах ээлжийг нэмэгдүүлэх ялангуяа автомат ажиллагаатай программчилсан удирдлага бүхий өндөр бүтээмжит тоног төхөөрөмжийг боломжит ээлжийн дээд хэмжээгээр ачаалан ашиглах талаар үйлдвэр, аж ахуйн газар бүр санаачлахыг нийгмийн эрх ашиг, шинжлэх ухаан, техникийн хурдан хөгжлийн явц шаардаж байна. 

Ээлжийн доторхи сул зогсолтыг арилгах талаар үйлдвэр, аж ахуйн газрууд тун хангалтгүй анхаарч байгаагийн улмаас Ой, модны аж үйлдвэрийн Яам, Хөнгөн, хүнсний үйлдвэрийн Яам, Нийтийн аж ахуйн, үйлгчилгээний Яамны харьяа олонхи үйлдвэрт үйлдвэрлэлийн материал, түүхий эд, сэлбэг хэрэгслээр жигд хангаагүй. засвар үйлчилгээг цаг тухайд нь хийгээгүйгээс шалтгаалан ээлжийн 15-20 хувьд технологийн үндсэн тоног төхөөрөмжүүд сул зогсож байна. Мөн нэлээд үйлдвэрт тоног төхөөрөмжийг эхний ээлжинд бүрэн хүч чадлаар нь ажиллуулаад дараачийнхад нь хагас ачаалалтай байлгадаг дутагдал ч давтагдсаар бангаа юм. Үйлдвэрлэлийн бэлтгэлийг сайтар хангаж тоног төхөөрөмжийг тухайн ээлж бүр жигд ачаалалтай ажиллуулах нөхцөл бүрдүүлж үйлдвэр, аж ахуйн газар бүрт материал, түүхий эд, сэлбэг хэрэгслийн шаардлагатай нөөцийг бий болговол тэдгээрийг үйлдвэрлэлийн явцад олон ээлжээр жигд ажиллах зарчим хэрэгжихэд түлхэц өгнө. 

Нарийн хуваарийн дагуу чанартай хийгдсэн засвар үйлчилгээ нь тоног төхөөрөмжийн ээлж ашиглалтыг сайжруулах бас нэг бодит нөхцөл болдог тул тэргүүний үйлдвэрүүд үүнийг их анхаарч байна. Ноосны үйлдвэрийн нэгдлийн хивсний үйлдвэрт тоног төхөөрөмжийн урьдчилан сэргийлэх засварын системийг нэвтрүүлж " засварчдын ажлыг тухайн цех, тасгийн ажлын эцсийн үр дүнтэй холбож дүгнэх журмыг мөрдсөнөөр ээлжийн доторхи тоног төхөөрөмжийн сул зогсолтыг сүүлийн хоёр жилд арав гаруй хувь бууруулсан байна. 

Тоног төхөөрөмжийн аливаа саатлаас урьдчилан сэргийлэхийн тулд техникийн урьдчилан сэргийлэх засвар үйлчилгээг системтэйгээр хийж байнгын арчилгаа, үйлчилгээг тогтмолжуулан чанартай хийвэл зохино. Тоног төхөөрөмжийн ээлж ашиглалтыг сайжруулахын тулд инженер, техникийн ажилтан. ажилчид идэвх, санаачилгаа дээшлүүлж, тэдгээрийн ажлыг тухайн ээлжийн ажлын эцсийн үр дүнтэй холбож үнэлэх хэрэгтэй. Улс ардын аж ахуйн гол салбаруудад хийж байгаа төлөвлөлт, аж ахуйн механизмыг боловсронгуй болгох туршилтын явцад ээлж ашиглалтыг онцгой анхааран тоног төхөөрөмжийн машинч, операторч болон засварчдын үүрэг хариуцлагыг нарийсгаж засвар үйлчилгээний чанар, сул зогсолтыг багасгах тодорхой үзүүлэлтээр тэдгээрийн ажлын үр дүн, уралдааны үүргийг дүгнэж хэвшвэл зохино. 

Тоног төхөөрөмжийн ээлж ашиглалтыг дээшлүүлэхэд үйлдвэрийн гоо зүйн шаардлагыг сайтар хакгаж агааржуулалт, гэрэлтүүлэг, чийгжүүлэлт болон хөдөлмөр хамгаалал, ариун цэврийн нөхцөлийг сайжруулахын хамт техникт амралт байхгүй гэдэг уриаг хүний хүчин зүйлийг тал бүрээр бодолцох асуудалтай нягт холбох нь зүйтэй юм. 

Сүүлийн жилүүдэд олонхи үйлдвэрийн газар ажилчдын гуанз, халуун ус, цехийн эмнэлэг, ажилчдад зориулсан чиглэлийн автобус болон төрөл бүрийн ахуйн үйлчилгээтэй болж хоёроос гурван ээлжээр ажиллуулж байгаа нь үйлдвэрлэлийн ээлжийг нэмэгдүүлэх, ээлжийг доторхи сул зогсолтыг багасгахад таатай нөхцөлийг бүрдүүлж байна. Үйлдвэр, аж ахуйн газруудын ийм ололт, туршлагыг бататган тоног төхөөрөмжийн ашиглалтын ээлжийг нэмэгдүүлэх, шөнийн ээлжийн ажлыг чанаржуулахын тулд, тухайн хот, районы тээвэр, худалдаа, ахуйн үйлчилгээ болон ясли, цэцэрлэгийн ажлыг үйлдвэрийн ээлжтэй улам нягт уялдуулан үйлчилгээг үйлдвэрт ойртуулах талаар төв, орон нутгийн нам, захиргааны байгууллагууд нийгэм соёлын арга хэмжээнүүдийг иж бүрнээр хэрэгжүүлэх хэрэгтэй байна. 

