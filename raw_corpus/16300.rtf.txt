№23 (16300)          
1986 оны нэгдүгээр сарын 26.
ТЕХНИКИЙН ХҮЧИН ЗҮЙЛ

Манай улс үр тарианы үйлдвэрлэлийн механикжилтын түвшин, нэгж трактор, комбайны чадал зэрэг зарим үзүүлэлтээр ЭЗХТЗийн гишүүн орнуудын дундаж хэмжээнд хүрлээ. Үр тарна, төмс, хүнсний ногооны үйлдвэрлэл, хадлан, тэжээл бэлтгэх, саалийн механикжсан фермд үнээ саах, ус, тэжээл түгээх байрыг цэвэрлэх, сааль сүүнд анхан шатны боловсруулалт хийх зэрэг ажлын механикжилт, цахилгаанжилтын түвшин жил ирэх тутам сайжирч, хөдөө аж ахуйн салбарын үндсэн хөрөнгийн идэвхтэй хэсэгт техник, тоног төхөөрөмжийн эзлэх хэмжээ нэмэгдлээ. Хөдөө аж ахуйд орчин үеийн нийлмэл ажиллагаатай машин техник улам өргөн нэвтэрч, техникийн засвар, үйлчилгээний баазыг бэхжүүлэх, мэргэжилтэй боловсон хүчнээр хангах, биеэ даасан инженертехникийн алба шаардлагатай болсон бөгөөд ерөнхий инженерээс эхлээд мэргэжилтэн механикжуулагч, засварчин болон бусад ажил мэргэжлийн олон тооны боловсон хүчин манай хөдөө аж ахуйд хөдөлмөрлөж байна. 

Хөдөө аж ахуйн үйлдвэрлэлд хэрэглэдэг машин техникийг гол төлөв улирлын байдалтай хэрэглэж, жилийн ихэнх хугацаанд хадгалж байдаг, нөгөө талаар хөдөө аж ахуй, ялангуяа тариалангийн үйлдвэрлэлийг тодорхой хоног хугацаанд технологийн нарийн горимоор зохион байгуулдаг учраас машин техникийг хэзээ ч балар байлгах, түүнийг эзэмшигч механикжуулагчдын мэдлэг чадварыг мөн нэгэн адил анхаарч, техникийн хүчийг хүний хүчин зүйлтэй зохистой хослуулах ёстой. Хөдөө аж ахуйн үйлдвэрлэлийн инженертехникийн төрөл бүрийн ажилтнууд өнөө үед аж ахуй бүрт биеэ даасан албаны зэрэгт хүрсэн учир машин техникийн ашиглалт, засвар үйлчилгээ, хадгалалт, хамгаалалт, шатах тослох материалын хэрэгцээ хангамж, механикжуулагчдын хөдөлмөр хамгаалал, техникийн аюулгүйн ажиллагаа, мэргэжил дээшлүүлэх, давтан сургах зэрэг үндсэн чухал асуудлыг шууд хариуцан ажиллах ёстой. 

Хөдөө аж ахуйн инженертехникийн ажилтнууд үйлдвэрлэлийн удирдлагыг дагнан төрөлжүүлэх замаар хүн бүрийн ажлын хариуцлагыг өндөржүүлж. мэргэжилтний удирдлагыг үйлдвэрлэлтэй холбож, техникийн засвар, үйлчилгээний зардлыг хэмнэж, техникийн ээлжийн бүтээмжийг нэмэгдүүлэхэд шийдвэрлэх үүрэгтэй юм. 

Булган аймгийн Ингэттолгойн сангийн аж ахуйн ерөнхий инженер, БНМАУ-ын гавьяат механикжуулагч Б. Ноосонхөх, Сэлэнгэ аймгийн << Найрамдал >> сангийн аж ахуйн ерөнхий инженер, аймгийн аварга мэргэжилтэн Ж. Авирмэд нар орчин үеийн өндөр механикжсан аж ахуйн инженертехникийн албыг өөрийн орны онцлог байдалд тохируулан үлгэр жишээ зохион байгуулж, машин техникийн ашиглалт, засвар үйлчилгээ, хадгалалт хамгаалалтыг зохих журам стандартын дагуу нямбай хийж, механикжуулагчдын хариуцлага, сахилга, дэг журмыг сайжруулж, тариалангийн үйлдвэрлэлийн үндсэн ажлыг агротехникийн шаардлагатай хугацаанд хийж, техникийн ажилд бэлэн байх коэффициентыг 90 - 96 хувьд хүргэдэг байна. Ийм жишээ, туршлагыг сангийн болон тэжээлийн аж ахуй, саалийн механикжсан ферм, тариалан бүхий нэгдлүүд инженерийн албадах арга ажиллагаанд өргөн нэвтрүүлж техникийн ашиглалтыг иж бүрэн хариуцаж, зохих хэмжээнд нь хүргэн жигдрүүлбэл зохино. 

Одоо орон даяар хаврын тариалалтын техник засвар эрчимтэй хийж байгаа үед энэ ажилд эзэн хүний ёсоор, нарийн тооцоотой, зохион байгуулалт сайтай, хариуцлагатай хандах нь оны ургацын хувь заяаг урьдчилан шийднэ гэсэн үр билээ. Сангийн болон тэжээлийн аж ахуйнуудын техник засварын газруудыг ээлжээр ажиллуулах хуваарь төлөвлөгөө гаргаж, засварын ажилд дадлага, туршлагатай механикжуулагчдыг идэвхтэй оролцуулах талаар хөв, орон нутгийн инженертехникийн ажилтнууд анхаарч, тариалалтын техникийн засварын гуравдугаар сарын 15-ны дотор дуусгахыг шинэ таван жилийн гарааг даацтай эхэлж, намын XIX их хурлыг нэр төртэй угтах манай нийт ажлын эрх ашиг шаардаж байна. Техникийн үр өгөөжийг авч чадах эсэх нь хүмүүсээс хамаарах учраас механикжуулагчид, засварчдын мэргэжлийн болон үйлдвэрлэлийн мэдлэг, ажиллах ур чадварыг сайжруулах, техник, технологи, агротехник, эдийн засгийн мэдлэгийг дээшлүүлэх хичээл, курс, дугуйланг инженертехникийн мэргэжилтэн, хөдөлмөрийн тэргүүний сайчуудаар заалгах, шинжлэх ухаан техникийн сүүлийн үеийн ололтыг бүх нийтийн хүртээл болгон дэлгэрүүлэх, техникийн холбогдолтой ном, хэвлэлийг ашиглаж, инженертехникийн ажилтан, механикжуулагч, засварчдын дунд бүтээлч ярилцлага зохиох зэрэг олон хэлбэрийн ажил хийх хэрэгтэй. 

Хугацаат урьдчилан сэргийлэх үйлчилгээг тогтмолжуулах нь техникийн ашиглалтад тус болох юм гэдгийг анхаарахын хамт сэлбэг хэрэгсэл, шатах, тослох материалыг аль болох хэмнэлттэй зарцуулахад тавих инженертехникийн албадын хяналтыг сайжруулж, зарим бололцоотой сэлбэгийг өөрсдөө хийх, сэргээн засварлах, үүнд чиглүүлэн тоног төхөөрөмж, мэргэжлийн ажиллах хүч бүхий засварын газруудыг төрөлжүүлж олшруулах нь зүйтэй.

Хөдөө аж ахуйн техникүүд эдэлгээнийхээ нийт хугацааны наяад хувьд хадгалаастай байдгаас ашиглалтад бэлэн байх чадварын нь гуч гаруй хувь үүнтэй уялдаатай болдог хул хөдөө аж ахуйн инженертехникийн албад техник хадгалах соёлыг хун их анхаарч, техникийг удаан хугацаагаар зогсоох зориулалтын байр, саравч, талбай, мөн сэлбэг, эд ангийг зөв, ариг гамтай агуулах газар бий болгох, барьж байгуулах ажлыг төлөвлөгөө, санаачилгаараа зохицуулан хэрэгжүүлэх хэрэгтэй. Хөдөө аж ахуйн машины ашиглалтын графикийг хатуу мөрдүүлж, өндөр хүч чадалтай трактор, комбайн, олон үйлдлийг нэг зэрэг гүйцэтгэдэг чиргүүл, дүүжин машины цэг техникт ногдох ачааллыг ажил гүйцэтгэх хугацаатай нь зөв уялдуулан ашиглаж, тариалалтад техникийн хүчин зүйлийг үр өгөөжтэй ашиглах нь хөдөө аж ахуйн үйлдвэрлэлийн инженертехникийн албад, хэнд ажиллаж байгаа коммунистуудын хойшлуулшгүй зорилт болж байна. 

