№228 (17131) 
1988 оны есдүгээр сарын 22  
Шинэчлэлийг хяналт  шалгалтад

Ардын хянан шалгах групп бол өөрчлөлт, шинэчлэлийг гүнзгийрүүлэгч мөн

Ардын хянан шалгах байгууллагын гол хүч болсон 5000 гаруй групп, постод дөч гаруй мянган тэргүүний ажилчид, малчин, хөдөлмөрийн сэхээтэн сонгогдон, намын эдийн засгийн шинэчлэлийн бодлогыг хэрэгжүүлэхийн төлөө ажиллаж байна. 

Нийгмийн амьдралын шинэ шаардлагатай уялдуулан ажлын арга барилаа өөрчлөн шинэчилж, шалгалтын чанарыг дээшлүүлж үр дүнд хүрч байгаа тэргүүний группийн тоо жилээс жилд нэмэгдсээр байна. Улаанбаатар хотын гурилын комбинатын ардын хянан шалгах групп ( дарга нь Д. Цэдэвсүрэн ) үйлдвэрлэлийн технологийн горимыг чанд сахиулахад хяналтыг нарийн дэс дараатай зохион байгуулан, үр тариа хүлээн авах, ангилах, цэвэрлэхээс эхлээд бүхий л шат дамжлагад группийн гишүүдийг хуваарилан. байнгын хяналт тавин, шалгалт хийж, илэрсэн дутагдлыг шуурхай арилгах арга хэмжээг цаг алдалгүй авч ажилласнаар бүтээгдэхүүний чанарын гологдол гарах, зэрэг дугаар буурахыг зогсооход тус дөхөм үзүүлжээ. Тиймээс ч сүүлийн таван жилд тус үйлдвэр чанарын доголдолгүй ажиллаж, нэгдүгээр ангийн бүтээгдэхүүн үйлдвэрлэх төлөвлөгөөг давуулан биелүүлж иржээ. 

Арьс ширний үйлдвэрийн нэгдлийн харьяа шевретийн үйлдвэрийн ардын хянан шалгах групп >> дарга нь 3. Донойбамба ) үйлдвэрлэлийн технологийн горим, түүхий эд, материалын орцын нормын мөрдөлтөд хянан шалгагчдын анхаарлыг төвлөрүүлэн дотоод нөөц бололцоог илрүүлэн дайчилж 1987 онд бүтээгдэхүүний гологдлыг таслан зогсоож, чанарын нэгдүгээр ангийн бүтээгдэхүүний төлөвлөгөөг 106, 3 - 160, 9 хувь, аж ахуйн гэрээ бодолцсон борлуулалтын төлөвөлгөөг зуун хувь биелүүлж, хоёр сар гаруй төгрөгийн түүхий эд, материал арвилан хэмнэхэд зохих хувь нэмэр оруулжээ. 

Өөрчлөлт, шинэчлэлийн үйл явц өрнөж, ялангуяа үйлдвэр, аж ахуйн газар, байгууллагын бие даасан байдал, эрх мэдлийг өргөтгөж, ардчиллыг хөгжүүлж, захиргаадан командлагч аргыг халж байгаа нь хяналт шалгалтын бодлогыг боловсронгуй болгож, арга барилыг шинэчлэхийг зүй ёсоор шаардаж байна. Ийм учраас хяналт шалгалтыг олон түмний хүчинд тулгуурлан явуулж үйлдвэр, албан байгууллагын өөрчлөлт, шинэчлэлд саад болж байгаа гол дутагдлыг гярхай олж арилгахгүй, зөвхөн ажиллагсдын ирцийг бүртгэх, мал аж ахуйн зарим нэг бүрийн мал сүрэг, үйлдвэрийн тасаг, цехийн эд, хөрөнгийг хагас дутуу тоолох төдийгөөр хяналт шалгалтыг хэлбэрдэж юм хуурдаг хуучин арга барилаас шийдвэртэй салах цаг болжээ. 

Байгууллагын дотоодын хяналтыг орлох, хөдөлмөрийн хамт олныг хяналт шалгалтад татан оролцуулахгүй, зөвхөн ардын хяналтын группийн ганц нэг гишүүний хүчээр шалгаж. оромдох, ардын хяналт шалгалтын хуульд заасан эрх, үүргээ бүрэн хэрэгжүүлж чаддаггүй ардын хянан шалгах групп цөөнгүй байна. Тэрчлэн үйлдвэр, аж ахуйн газарт нэг асуудлаар ардын хянан шалгах групп, олон нийтийн бусад байгууллагуудаас давхардан, мөр мөрөө хөөсөн үр нөлөө багатай олон шалгалт хийсээр л байна. 1987 онд ноосны үйлдвэрийн нэгдлийн ҮЭ-ийн хороо, ХЗЭ-ийн хороо, ардын хянан шалгах хороо, групп, эрх зүйн зөрчлөөс урьдчилан сэргийлэх зөвлөл зэрэг зургаан байгууллага зөвхөн өмч, хөрөнгийн хадгалалт, хамгаалалтад арав гаруй шалгалтыг давхардуулан хийжээ. Өмч хөрөнгийн хамгаалалт, сахилга, дэг журам, нөөц бололцооны ашиглалт, ажил, үйлчилгээний чанар гэхчлэн ижил асуудлаар олон нийтийн байгууллагуудаас хийж байгаа үзлэг шалгалтыг зааглах, хүчийг төвлөрүүлэх замаар давхардлыг арилган шалгалтын үр нөлөөг сайжруулах нь нэн чухал юм. 

Өөрчлөлт, шинэчлэлийн нөхцөлд хуучнаараа ажиллавал хамт олны ажил үйлсэд тус нэмэр болж чадахгүйд хүрнэ гэдэгт энэ аравдугаар сард болох үйлдвэрийн нэгдэл, томоохон үйлдвэр, албан газар, байгууллагын ардын хянан шалгах хороо, нийт групп, постын ээлжит тайлан сонгуулийн гол анхаарлыг төвлөрүүлэх ёстой. Ийм чиглэлээр түүний бэлтгэлийг бүх талаар сайтар хангаж, үзэл суртал, зохион байгуулалтын өндөр түвшинд явуулах, үйлдвэрлэлийн нэгжид ардын хянан шалгах группүүдийг зөв байршуулах, тэнд тэргүүний ажилчин, хоршоолсон ард, хөдөлмөрийн сэхээтнийг сонгохыг намын анхан шатны байгууллага, ардын хянан шалгах бүх шатны байгууллага онцгой анхаарч шинэчлэл, өөрчлөлтийн байр сууринаас хандвал зохино. Сонгуулийг урьдын хэвшмэл нэг загвараар биш, ардчиллыг хөгжүүлэх үндсэн дээр шинэ арга барилаар явуулах нь зүйтэй. Ялангуяа анхан шатны ардын хянан шалгах хороодоос харьяа группүүдтэй ажиллах талаар шинэчлэл хийж, тодорхой ахиц гаргах шаардлагатай байна. Үүний тулд ардын хянан шалгах групп нэг бүрийн ажлыг дүгнэж, хяналт шалгалтыг зохион байгуулахад бодитой тус дэмжлэг үзүүлэх хэрэгтэй байна. Аймаг, хот, районы ардын хянан шалгах хороо, тэдгээрийн ажилтны ажлыг дүгнэхдээ ч анхан шатны хороо, группүүдийн ажлын түвшинг гол шалгуур болгож байвал зохино. Үйлдвэрлэлийн үндсэн нэгж дэх ардын хянан шалгах группийн ажлыг эрс сайжруулан, өнөөгийн шинэ шаардлагын түвшинд хүргэснээр хөдөлмөрчдийг ямагт улс, нийгмийн эрх ашгийн үүднээс ажилд ханддаг болгон хүмүүжүүлж чадна. 

Хамт олон өөрсдийнхөө үйл ажиллагааг өөрөө төлөвлөх, үйлдвэрлэлээ эрхлэн хөтлөх эрх, үүрэг нь өргөжсөн өнөөгийн шинэ нөхцөлд сайн ажиллахын оронд харин ч төлөвлөгөөний шинэ механизм, аж ахуйн гэрээний дайчлагч хүчийг бууруулж, нөөц бололцоогоо дүүрэн ашиглахгүй байгааг илрүүлэн арилгах нь ардын хянан шалгах группийн үүрэг мөн. 

Улсын даалгавар, аж ахуйн гэрээгээр хүлээсэн үүргээ таслах, ажлыг оромдох, чанаргүй бүтээгдэхүүн гаргах, машин, тоног төхөөрөмжийг ашиглахгүй орхих, хүч чадлын хагас дутуу ашиглах, эвдэх, түүхий Материалыг үрэгдүүлэхтэй шийдвэртэй тэмцэж цаг бүхэнд сахилга, хариуцлагыг өндөржүүлэхийн төлөө ардын хянан шалгаруулан, тэдгээрийн сонгуультнууд дайчин, давшингуй ажиллах шаардлагатай байна.

