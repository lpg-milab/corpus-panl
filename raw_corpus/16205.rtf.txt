№242(16205)
1985 ОНЫ АРАВДУГААР САРЫН 8.
Хөдөө аж ахуйд үйлчлэгч

Хөдөө аяс ахуйг хөгжүүлэх, хүн амын хүнсний хангамжийг сайжруулах зорилтот Программыг хэрэгжүүлэх нь манай орнууд хөдөлмөрчид, бүх нийтийн үйлс мөн. Эдийн засгийн байгуулалтыг удирдах, төлөвлөх системд зарчмын шинэ алхам болсон зорилтот Программыг хэрэгжүүлэх үйлсэд аж үйлдвэр, тээвэр, холбоо, зам, барилга, худалдаа, үйлчилгээ, хангамж зэрэг материаллаг үйлдвэрлэлийн бусад салбарын үүрэг онцгой ач холбогдолтой. Хөдөө аж ахуйг эрчимтэй хөгжүүлэн хун амын хүнсний хангамж, бүтэц сайжруулах таатай нөхцөлийг бүрдүүлэхийн тулд үйлчлэгч салбаруудын харилцан уялдаатай, тэнцвэртэй хөгжлийг хангах хэрэгтэй. Программыг биелүүлэх гол арга зам нь эрчимжүүлэлт учраас хөдөө аж ахуйг цахилгаанжуулах, механикжуулах, химижүүлэх, үр, бордоо, тэжээл, төмс, хүнсний ногоо, мах, сүү, түүхий эдэд анхан шатны арчилгаа тордолт хийх, тариалалт, ургац хураалтыг зохих хугацаанд нь дуусгаж хаягдал хорогдолгүй шуурхай тээвэрлэн, хадгалах, худалдан борлуулах зэрэг харилцан уялдаатай ажлыг үйлдвэрийн дамжлагын адил жигд тасралтгүй хийх нь хөдөө аж ахуйд үйлчлэгч байгууллагуудын үлдсэн үүрэг мөн. 

Улс ардын аж ахуйн гол салбарууд хөдөө аж ахуйн гаралтай түүхий эд, бүтээгдэхүүнийг шаардаж байгаа бөгөөд тэр чанараараа мал аж ахуй, газар тариалангийн үйлдвэрлэлд хяналт нөлөөлөл үзүүлж, хөдөлмөрийн бүтээмжийг дээшлүүлэх, нэгжээс авах ургац, нэг малаас ашиглах ашиг шимийг нэмэгдүүлэхэд чиглэсэн техник зохион байгуулалтын арга хэмжээний урт хугацааны төлөвлөгөөтэй ажиллах ёстой. 

БНМАУ-ын эдийн засаг, нийгмийг 1986 - 1990 онд хөгжүүлэх үндсэн чиглэл, 1986 оны улсын төлөвлөгөөний төсөл зохиох үе шатанд аймаг, хот, яам, тусгай газар бүр салбарынхаа хөрөнгө оруулалт, бүтцийн бодлогыг боловсруулахдаа зорилтот Программын шаардлагыг тусгах ёстой. Гэтэл ирэх оны улсын төлөвлөгөөний төслийг зохиох хариуцлагатай ажлын саяхны байдлаар үзэхэд дээрх шаардлагыг хангахдаа зарим нэрийн бүтээгдэхүүний үйлдвэрлэл, мал өсгөх, ашиг шимийг дээшлүүлэх төлөвлөгөөг заасан хэмжээд хүрэхгүйгээр төлөвлөсөн үйлдвэр, аж ахуйн газар нэлээд гарчээ. Хүнсний нөөцийг нэмэгдүүлэх боломж, арга зам бүрийг дайчлан ашиглалтын оронд салбар, байгууллагын явцуу эрх ашгийг урьдал болгосон хандлагатай хэн ч эвлэрэх ёсгүй билээ. 

Мах, сүү, өндөг, хүнсний ногоо зэрэг бүтээгдэхүүнийг тээвэрлэх тусгай зориулалтын машин, төхөөрөмж, чингэлэг ашиглах тэрчлэн талбай, үтрэм, агуулахын аж ахуйд ачих буулгах ажлыг механикжуулах талаар Тээврийн Яам, Хөнгөн, хүнсний үйлдвэрийн Яам, тэдгээрийн эрдэм шинжилгээний байгууллагууд дорвитой ажиллаж, эдгээр явцуу дамжлагыг арилгах санаачилга гаргахын оронд хөдөө аж ахуйн байгууллагууд дагнан хариуцах мэтээр үзэж нэн чухал ийм ажлыг эзэнгүйдүүлж байна. Зорилтот Программыг хэрэгжүүлж эхэлсэн анхны намрын ургац хураалтын байдлаас үзэхэд үр тариа, төмс, хүнсний ногоог шуурхай хураах, хаягдалгүй тээвэрлэх, зөв хадгалахад зарим газар бас л явцуу үзэл бодол, хуучин арга барилаар хаядсанаас хорогдол хаягдлыг багасгах, машин техник, ажиллах хүчийг оновчтой ашиглах талаар туйлын удаашралтай байна. Есдүгээр сарын сүүлч болчихоод байхад Тээврийн Яам, авто аж ахуй бүхий бусад яам, аймгуудын тээврийг удирдах газраас ургац хураалтад ажиллах нэлээд тооны машин уул газартаа очоогүй, эсвэл ургацын хаягдалгүй тээвэрлэх бэлтгэлийг хангаагүй, эвдрэл саатал ихтэй, зохион байгуулалт муутай байна. 

Төмс, хүнсний ногоог хүлээн авах ажил шуурхай биш, зоорь агуулахын аж ахуйн засварын чанар хангалтгүй, бага механикжилтын хэрэгслийг ашиглахгүй, тэр ч байтугай ургац хурааж байгаа оюутан сурагчдын байр сууц, ахуйн нөхцөлийг анхаардаггүй зэрэг дутагдал давтагдаж байна. 

Хөдөө аж ахуйн цаг үеийн ажилд машин техник, хүн хүчийг дайчилгааны журмаар гаргах, техникийн туслалцаа болгон хөдөө аж ахуйн нэгдлүүдэд эд материалын үл ялих тусламж үзүүлснээр ажлыг хязгаарладаг хуучин арга барил нэлээд яам, үйлдвэр, аж ахуйн газарт зонхилсон хэвээр байна. Соёл, ахуйн үйлчилгээ, шуудан холбоо, цахилгаан эрчим хүчний хангамж зэрэг малчид, тариаланчдын өндөр бүтээмжтэй ажиллаж, соёлтой аж төрөхөд нь зайлшгүй шаардлагатай үйлчилгээнүүд сум, бригадын төвөөс цааш гарч чадахгүй байна. Малчид цахилгаан эрчим хүч ашиглан хонь хяргах, сүү сааль базаах хөргөгч шүүгээ, угаалгын машин эзэмшихийг хүсч байна. Түүнчлэн үзэмж эдэлгээ сайтай гэрийн тавилга, төхөөрөмж, эмээл, хазаар, ногт, ердийн хэсгийн тоног хэрэгсэл, цаг улирлын байдалд тохирсон ажлын болон гоёлын дээл хувцсаар хүрэлцээтэй хангахыг ой, модны үйлдвэр, ахуйн үйлчилгээний байгууллагуудаас хүсэн хүлээж байна. Сум, бригад дээрээ эмнэлгийн нарийн төхөөрөмжтэй нөхцөлд заавал төв суурин гавар орж цаг алдаж, чирэгдэл гаргахгүйгээр малчид үзлэг шинжилгээ хийлгэвэл эрхэлсэн ажлын бүтээмж нь ахицтай байх ёстой. Улсын ургац тээврийн яамаас эхлээд аймаг, сумдад ч хүртэл хөдөө аж ахуй, мал аж ахуйн үйлдвэрлэлд чухал ач холбогдолтой зам олон байгааг анхаарч, аж ахуйн дотоодынх гэж ялгаварлахгүйгээр засч тордохыг ч ажлын эрх ашиг шаардаж байна. 

Мал аж ахуйн үйлдвэрлэлийн анхан шатны нэгжийн бүтэц ялангуяа малчдын хөдөлмөр зохион байгуулалтад хамт олон хэлбэрийг зонхилуулах, хөдөө аж ахуйд үйлчлэгч салбарын өөр хоорондын ажлын уялдааг боловсронгуй болгохыг эдийн засгийн төв байгууллагууд анхаарч шийдвэртэй ажиллах цаг болжээ. 

Зорилтот Программыг хэрэгжүүлэхэд хөдөө аж ахуйд үйлчлэгч салбаруудын өмнө тавигдаж байгаа шинэ өндөр шаардлагын дагуу тэдгээрийн ажлын төлөвлөлт, зохион байгуулалтад тавих намын хяналтыг бүх шатанд хүчтэй болгох нь чухал байна. 

