№230 (16820)  
1987 оны есдүгээр сарын 25.  
Ардын нэрээр

Манай хянан шалгах уйл ажиллагааг ард түмний нэрээр, ард түмний эрх ашгийн үүднээс явуулах нэг гол байгууллага нь ардын хяналт бөгөөд энэхүү бүхэл бүтэн системд 40 шахам мянган тэргүүлэх ажилчин, хоршоолсон хамт олны төлөөлөгч, хөдөлмөрийн сэхээтэн хамрагдаж ардын хянан шалгагчийн нэр төртэй өндөр хариуцлагатай үүрэг гүйцэтгэж байна. Хянан шалгагч хөдөлмөрийн хамт олноос хүлээлгэсэн өндөр итгэл найдварыг нэр төртэй биелүүлж, төр, нийгмийн ашиг сонирхлыг хамгаалан, үнэнч шударга, зарчимч шаардлагатай, идэвх санаачилгатай ажиллаж, улсын төлөвлөгөөт даалгаврыг ханган биелүүлж, социалист өмчийг хамгаалан арвижуулах, сахилга хариуцлага, дэг журам, зохион байгуулалтыг газар бүр бэхжүүлэх, үйлдвэрлэлийн үр ашгийг бүтээгдэхүүн, ажил үйлчилгээний чанарыг дээшлүүлэхэд бодитой хувь нэмэр оруулж, социалист байгуулалтын зорилтыг шийдвэрлэхэд идэвхтэй тусалж байна, 

Ардын хянан шалгах байгууллагад ихээхэн туршлагатай хичээнгүй зүтгэлтэй хүмүүс олон ажилладгийн дотор Өмнөговь аймгийн Ханхонгор сумын Манлай бригадын ардын хянан шалгагч Н. Цэцэгээ хяналтын ажилд намаас тавьж байгаа шаардлагыг хэрэгжүүлэхэд үр бүтээл гаргаж байна, Тэр сүүлийн таван жилд өөрөө, мөн идэвхтний хүчээр олон арван шалгалт хийж, олон мянган төгрөгийн хохирлыг арилгуулж ихээхэн нөөц бололцоог илрүүлсэн бөгөөд мал ихээр хорогдуулдаг сууриудыг байнгын хяналтдаа авч, малчидтай уулзаж, санал хүсэлтийг сонсон малын хашаа саравч, тоног төхөөрөмж, өвс тэжээлийн хангамж, зарцуулалт, малчдын хувийн бэлтгэлтэй танилцаж, шаардагдах арга хэмжээг бригадын ажилд тавьж шийдвэрлүүлдэг байна. Түүний туршлагыг ардын хянан шалгагчид эзэмшиж малын зүй бус хорогдлыг бууруулж мал өсгөх төлөвлөгөө, үйлдвэрлэлийн даалгаврыг биелүүлэхэд хувь нэмрээ оруулж байна. 

Ардын хяналт шалгалтын ажлын эцсийн үр дүн ардын хяналтын гол хуч болсон хянан шалгагчдын ухамсартай. идэвхтэй уйл ажиллагаанаас ийнхүү шалтгаалж үйлдвэрлэл, ажил үйлчилгээний аль ч салбарт сайн нөлөө үзүүлж байгаа юм. Ардын хянан шалгах байгууллагын системийн хэмжээгээр хийсэн үзлэг, шалгалт илрүүлж арилгуулсан хохирол, зөрчлийн 90 гаруй хувийг хөдөлмөрийн хамт олны дотроос сонгогдон ажиллаж байгаа ардын хянан шалгагчид гүйцэтгэж байна. 

Ардын хянан шалгагчид ихэвчлэн сонгуульт үүргээ сайн биелүүлдэг, хамт олны итгэл найдварыг нэр төртэй хэрэгжүүлдэг боловч хянан шалгагч бүрийн ажил цөмөөрөө жигдрэн сайжирсан гэж үзэхэд бас л учир дутагдалтай байгаа нь оны эхэнд гаргасан судалгаагаар нийт ардын хянан шалгагчдын зургаан хувь үүргээ хангалтгүй биелүүлсэн дүн гарснаас харагдлаа. Ийнхүү үүргээ хангалтгүй биелүүлэгчдийн олонхи нь Архангай, Сүхбаатар, Сэлэнгэ аймаг, Улаанбаатар хотод байгаа ажээ. Хамт олныхоо итгэл найдварыг хүлээсэн атлаа үүргээ бүрэн биелүүлэхгүй байгаа тийм хүн угтаа тулалдааны талбараас ухарсантай ялгаа алга. 

Ардын хянан шалгах хороо, группээс хянан шалгагч нэг бүртэй биечлэн тодорхой ажилладаггүй, нөгөө талаар улс төрийн ухамсар, эх оронч хүмүүжил идэвхтэй дайчин чанар төдий л төгөлдөр төлөвшингүй хүнд хянан шалгагчийн эрхэм алба, өндөр үүрэг хүлээлгэсэн учраас тийм хүн үүргээ сайтар биелүүлж чаддаггүй байна. 

Түүнчлэн намын зарим байгууллагаас ардын хянан шалгах групп, постод ажиллаж байгаа сонгуультны Ажлыг дүгнэх, удирдан чиглүүлэх талаар дутуу анхаардаг, аж ахуйн нэлээд удирдагч ардын хянан шалгагчДын хүчийг ашиглахын оронд тавьсан шаардлага, санал зөвлөлгөөг нь ойшоож үздэггүй дутагдал байсаар байна. Ардын хянан шалгагчаар сонгож авахад эх оронч санаачилга, өндөр ухамсар идэвхтэй үлгэр жишээч байдлыг харгалзахын хамт тэдний эдийн засаг, ажил төрлийн мэдлэг, ёс суртахууны чанарыг онцгой анхаарах ёстой. 

Аж ахуйн удирдах хариуцлагатнууд ардын хянан шалгагчдын үзлэг шалгалтын дүнгээс үндэслэн тавьсан зүй ёсны шаардлагыг үл ойшоох, шүүмжлэлд эмзэглэж хянан шалгагчдыг элдвээр өөлж, хяхан хавчих, хяналт шалгалт хийх зохих нөхцөл бололцоогоор хангахгүй саад учруулах зэргээр зарчимгүй хандсан тохиолдол бүрт намын байгууллага ардын хянан шалгах хороо, групп түүнтэй шийдвэртэй тэмцэл хийж ийм зарчимгүй уур амьсгалыг дор нь эрүүлжүүлж байх шаардлагатай юм. Ард түмний эрх ашгийн үүднээс хяналт шалгалт явуулах эрх олгогдсон хүмүүс ч өөрсдөө бусдыг үлгэрлэх үүргээ сайтар ухамсарлаж, нийгмийн шударга ёсыг чанд сахиж, социалист ардчиллыг хөгжүүлэхэд тууштай зарчимч байр суурь баримтлан ил тод үйл ажиллагаа явуулах ёстой. 

Зарим хянан шалгагч түшиглэсэн байгууллагын удирдлагатай харилцаагаа хурцатгахаас зайлсхийж, байгууллагын ажилд доголдож байгаа гол гогцоо асуудлыг зоригтоЙ гарган тавихгүй, түүнийг тойрч жижиг асуудлаар хөөцөлдөн шударга зарчмаар ухарч, хяналт шалгалтын үр нөлөөг бууруулахад хүрдэг байна. 

Тухайн хөдөлмөрийн хамт олны итгэл найдварыг биелүүлж чадах, зарчимч, шударга, өндөр шаардлагатай, хамгийн идэвхтэй хүн л ардын хянан шалгагчийн эрхэм нэр төрийг хүлээж байх зарчмыг хатуу мөрдвөл зохино. 

Ардын хянан шалгагч бүр үнэнч шударга, зарчимч байдлын үлгэр жишээг үзүүлэн аливаа асуудалд ард түмний өмнөөс, хөдөлмөрчин нэг бүрийн эрх ашгийн үүднээс, алхам бүртээ ажил хэрэгч, шударга ёсны үүднээс хандаж ингэхийн ч тэдгээрт итгэлээ өгсөн хөдөлмөрчид шаардах эрхтэй юм. 

Ардын хянан шалгах хороо, групп, постод сонгогдон ажиллах нь улс, нийгмийн эрх ашгийн үүднээс ажилд хандах, өндөр хариуцлага, санаачилгатай, зарчимч шинж чанарыг эзэмших улс төрийн хувьд туршлагажих чухал сургууль, төр, нийгмийн үйл хэргийг удирдахад ажил хэрэгчээр оролцох хэлбэр мөн. Чухам энэ үүднээс ардын хянан шалгах групп, постын сонгуулийг сайтар зохион байгуулах, тайлан сонгуулийн хуралд хамт олны санал бодлыг чөлөөтэй гаргуулж, жинхэнэ тэргүүний, идэвхтэй, итгэл найдвартай хүмүүсийг олж ардын хянан шалгагчаар сонгох нөхцөл бололцоог бүрдүүлэхэд нам, төрийн байгууллага онцгой анхаарах учиртай. 

Ардын хянан шалгах хороо, группэд сонгогдсон намын гишүүдийн ажлыг намын байгууллага тогтмол дүгнэж, намын гишүүний манлайлалтай нь холбон авч үзэж, үйл ажлын нь тодорхой үр дүнгээр үнэлгээ өгч байвал зохино. 

Хянан шалгагчдын үйл ажиллагааг идэвхжүүлэхэд ардын хянан шалгах хороодын удирдлага, туслалцааг улам сайжруулах, тэдний ажлыг шалган туслах, зөвлөлгөө семинар өгөх, хяналт шалгалтын ажилд сургах, идэвхийг өрнүүлэх талаар ардын хянан шалгах хороодоос зохиож байгаа ажлын үр өгөөжийг эрс дээшлүүлэх шаардлагатай байна. 

Хөдөлмөрийн хамт олны дунд, үйлдвэрлэлийн үндсэн нэгж дэх ардын хянан шалгах групп, постууд жигд тогтмол ажиллаж, хянан шалгагч бүр хүлээсэн үүрэг, хариуцлагаа гүнзгий ухамсарлаж, идэвх санаачилгаа өрнүүлж ажилласнаар ардын хяналтын гол хүч болсон хороо, групп, постын өмнө тавьсан зорилтыг биелүүлж ардынхаа нэрээр өргөмжлөгдсөнийхөө утга учрыг нотолж нийгмийн урагшлах хөдөлгөөнд үнэхээр хурдасгуур болж чадна. 

