№262 (17165)   
1983 оны арван нэгдүгээр сарын 1.
НЯГТЛАН БОДОГЧ

<< Социалист өмч, хөрөнгийн хадгалалт, хамгаалалтад бүртгэлээр тавих хяналтыг хүчтэй болгохын тулд бүртгэл тооцооны ажлыг үндсээр нь сайжруулах, уг ажлыг механикжуулах, нягтлан бодох бүртгэлийн хөтлөлтийг нийтэд нь сайжруулах талаар. . . эрс өөрчлөлт гаргах шаардлагатай байна >> гэж Намын Төв Хороонд болсон нам, аж ахуйн идэвхтний зөглөлгөөнөөс онцлон тэмдэглэсэн юм. 

Нягтлан бодогч өөрт ногдсон үүрэг бүртгэл тооцооны ажлыг байгууллагын үйл ажиллагааг нарийн нямбай, аж ахуйч болгох, улмаар үрэлгэн салан задгай, замбараагүй байдлын аливаа илрэлийг цаг алдалгүй таслан зогсоох, үйлдвэрлэлийг хамгийн үр ашигтайгаар хөтлөх арга механизмыг эдийн засгийн судалгаа тооцоотойгоор нэвтрүүлж хэвшүүлэхэд бүрэн чиглүүлж чадвал социалист өмч хөрөнгөд эзний ёсоор хандах хэвшил тогтоох, аж ахуйг удирдах эдийн засгийн аргыг өргөнөөр нэвтрүүлэхэд мэргэжлийн үүднээс ихээхэн тус хүргэх болно. Эдийн засгийн шинэчлэлийн бодлогыг хэрэгжүүлэхэд нийтийн хүч чармайлт чиглэж байгаа өнөө үед аж ахуйг эрхлэн хөтлөх шинэ зарчим, шинэ зорилтын ион чанар, давуу талыг хамгийн нарийн ухамсарлаж, түүнийг ажил хэрэг болгоход бүх шатны нягтлан бодогч, бүртгэлийн ажилтан онцгой үүрэг, хариуцлага хүлээж, өөрсдөө шинээр ажиллаж үлгэр үзүүлэх ёстой. 

Улс ардын аж ахуйн салбаруудад төлөвлөлт, аж ахуйн механизмын шинэ зарчим, журам нэвтэрч эхэлсэн учраас нягтлан бодох бүртгэл, дансны нэгдсэн төлөвлөгөө, зааврыг шинэчилж, сар, улирал тутмын тайлан тэнцэл, статистик мэдээллийн давхардлыг арилгаж, уялдаа холбоог сайжруулах, хавсралт, маягтыг нийлүүлэн ижилсгэх нэлээд арга хэмжээ авсан юм. Гэвч энэ нь зөвхөн эхлэл төдий байна. 

Захиргааны аргын явцад бий болсон хэвшил, олон мянган заавар журмын хүлээснээс ангижирч, бүтээлчээр сэтгэн, хуучин дадал зуршлыг шийдэмгий даван туулж, аж ахуйг хөтлөх шинэ аргад тууштай шилжин, үйлдвэр, аж ахуйн газар, албан байгууллагын санхүүгийн үйл ажиллагаанд шинэчлэл хийхэд юуны урьд нягтлан бодогч мэдлэг авьяас чадвараа дайчлан ажил хэрэгч чармайлт гаргахгүй бол өөр хэн үүнийг хийх билээ? Үйлдвэрлэлийн үйл ажиллагааны толь болсон тайлан тэнцэл, анхан шатны бүртгэл, судалгааны чанарыг эрс сайжруулан, өмч хөрөнгө хамгаалан хямгадаж. улам өндөр хариуцлагатай ажиллахыг нягтлан бодогчдоос шинэчлэлийн нөхцөл шууд шаардаж байна. Нягтлан бодогчдын нэлээд хэсэг бүтээлч бий болгох санаачилгагүй, зөвхөн данс, тоон үзүүлэлтийн урсгалд хөтлөгдөж дүн, тооцоо гаргах төдийгөөр амарлингуй суудаг хуучирсан сэтгэлгээ, идэвхийн арга барилаа өөрчлөх хэрэгтэй. 

Анхан шатны бүртгэлийг хагас дутуу хөтөлж, ор нэр болгодог, хөрөнгө, материалын үнэ бүхий зүйлийн тооллогыг тогтоосон журмын дагуу хийхгүй, үлдэгдлийг баталгаажуулахгүй орхих, хөдөлмөрийн хамт олны ажлын үр дүнг буруу тооцоолох зэрэг архаг дутагдал шинэчлэлийн мөн чанарт харшилж, аж ахуйч ажиллагаанд хор хохирол учруулж байна. 1988 оны жилийн эцсийн тайлан тэмцлийг үйлдвэр, аж ахуйн газруудаас хянаж, хүлээж авах явцад 130 шахам сая төгрөгийн зөрчил дутагдал илэрсний дотор 37, 2 хувь нь өртөг, зардлыг буруу тооцоолсон, 25, 6 хувь нь данс ташаа бичсэн, 13, 7 хувь нь үйлдвэрлэлийн сан хөмрөгийн нэмэгдэх, хорогдох хөдөлгөөнийг будлиантуулснаас болсон байлаа. 

Өнгөрсөн онд улсын хэмжээгээр 100 гаруй эд хариуцагчийн 50 гаруй сая төгрөгийн хөрөнгөд тооллого тооцоо хийлгүйгээр жилийн эцсийн тайлан тэмцлийг гаргажээ. Хөдөө аж ахуйн нэгдлийн холбооны дээд зөвлөл, Худалдаа, бэлтгэлийн Яам, Соёлын Яам, Батлан хамгаалах Яам, Улсын барилгын хорооны харьяа байгууллагад ийм дутагдал үгшрэн үргэлжилж, эдгээр салбарт хамгийн их өр, авлага байна. Дурдсан салбарт нягтлан бодогч хүний наад захын хийвэл зохих ажил цалгардаж, бүртгэлийн хяналт сулран хэлбэр төдий болсноос өмч хөрөнгийг идэж ашиглахаас эхлээд үрэн таран хийх, шамшигдуулах ноцтой дутагдал арилахгүй байна. 

Үйлдвэр, аж ахуйн газар, байгууллагын үндсэн хөрөнгө, бараа материалын үнэ бүхий зүйлс, мөнгөн хөрөнгийн хөдөлгөөнийг үнэн зөв хийж, хуваарилалтын шударга зарчмыг үндсэн нэгжид тууштай хэрэгжүүлэн, орлогоороо зарлагаа нөхөж ашигтай ажиллах нөхцөл бололцоог бүрдүүлж, овсгоо самбаатай ажиллах нь нягтлан бодогчдын хамгийн гол үүрэг юм. Ингэхдээ хөрөнгө мөнгийг харамлан саад хориг тавихыг гол болгох биш, харин үйлдвэрлэлд оруулсан төгрөг тутмаас эргүүлээд юу хожиж, яаж илүү их өгөөжтэй байх талаар шинэ сэтгэлгээ гарган шийдэмгий ажиллах хэрэгтэй байна. 

Бүртгэл тооцооны нүсэр ажлыг механикжуулах, тооцоолох техник хэрэгслийн хангамжийг сайжруулах, нягтлан бодох бүртгэлийн ажлын бүтэц, зохион байгуулалтыг улам боловсронгуй болгох, нягтлан бодогчдын мэдлэг боловсролыг дээшлүүлэх чиглэлээр Сангийн Яам, холбогдох бусад яам, газраас тодорхой арга хэмжээ авч, санхүүгийн бүртгэл тайланг үнэн зөв, хурдан шуурхай гаргах нөхцөл бүрдүүлэхэд илүүтэй анхаарах хэрэгтэй байна. Ялангуяа цахим тооцоолуур хэрэглэх эрин үе эхлээд байхад мал аж ахуй, газар тариалан, үйлдвэрлэлийн нэгж, хэсгийн нягтлан бодох бүртгэлийн олонхи ажилтан сампингаасаа салаагүй, ер нь эд хогшил, хөрөнгийн судалгаа нь тооцоолуур бүү хэл, энгийн тооцоолох аргад ч ороогүй байгааг өөрчлөхгүй бол шинэчлэлд тээр болжээ гэдгийг анхаарч үзэх хэрэгтэй юм. 

Хөрөнгө, мөнгөний болон нийгмийн амьдралын аливаа асуудлыг шийдвэрлэх тулгуур үндэс нь гагцхүү нягтлан бодох бүртгэл, тайлан тэнцлээр гарсан үр дүнгийн үзүүлэлт бөгөөд эдийн засаг, нийгмийн зорилтын хэрэгжилт, түүний учир шалтгааны талаар гагцхүү нягтлан бодохын үндсэн баримт мэдээллээс л үнэн зөв ойлголт авч зөв шийдвэр гаргах болно гэдгийг үндэслэн нягтлан бодох үйл ажиллагааг боловсронгуй болгож, нягтлан бодогчдын сэтгэлгээ, арга барилыг шинэчлэх хэрэгтэй байна. 

