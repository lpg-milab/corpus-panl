№270(17487)        
1989 оны арван нэгдүгээр сарын 11  
Эзэн байх хариуцлага

<< Ажил эзэнгүйдэх, эсвэл хариуцлага >> " эзэнгүйдэх " гэсэн хоёр дутагдлыг бүх шатанд арилгах хэрэгтэй байна. Энэ бол нэн тэргүүний зорилт >> гэж МАХН-ын Төв Хорооны VI ( 1989 он ) бүгд хурал дээр нөхөр Ж. Батмөнх хэлсэн билээ. Эзэнгүйдлийн ийм хоёр хэлбэр манай амьдралд түгээмэл байгаа бөгөөд улс ардын аж ахуйн салбарт их, бага аливаа ажил үүрэг хариуцаж, нийгмийн сангаас цалин авдаг бүх хүнд зарчмын ийм асуудал шууд холбогдох ёстой. Ямарваа ажил үүрэг, албан тушаал бүрийн цаана түүнийг хариуцсан тодорхой хүн ажиллаж түмнийхээ төлөө улсаас цалинжиж, хувийн, амьдрал нь түүнээс шууд хамааралтай байдаг болохоор хүмүүсийн ажилдаа эзэн болж, тэр хариуцлагаа хэр зэрэг ухамсарлахаас тодорхой ажлын хувь заяа, цаашлаад мөн салбарын нийгмийн өмнө хүлээсэн үүргийн биелэлт, нийт орны ажил амьдралын байдалд ч шууд нөлөөлдөг нь илэрхий юм. 

Цаг агаар харьцангуй тааламжтай байсан 860 мянган мал зүй бус шалтгаанаар энэ жил хорогдоод байна, Хэрвээ хорогдсон бүх мал хонь байжээ гэж үзвэл дундаж амьдын жингээр арван хоёр мянган тонн мах үрэгджээ гэсэн хэрэг болж байна. Хорогдлыг мал аж ахуйн өрх, суурь болгонд хувааж үзвэл нэг малчин өрх таван мал хорогдуулсантай утга ижил юм. Нийт малчин адилхан ингэж дутагдал гаргаагүй боловч аль нэг малчны, малын нэг эмчийн ажилдаа эзэн болж чадаагүйгээр хорогдсон нэг мал өөр аймаг, сумдын мөн тийм баримттай зүйлсээр улс нийгэмд нийлбэр дүнгээрээ ийм их хохирол учруулах хэмжээнд хүрдэг байна. Оны эхний есөн сард 538 барилга байгууламжийг хугацаанд нь ашиглалтад өгч чадаагүй нь зохион байгуулалтын ажил хангалтгүй, цемент, тоосго, хавтан, дам нуруу зэрэг чухал материалын саатлаас болж гэж ярьцгааж байна. Гэтэл ажил хариуцсан тодорхой хүмүүс, тухайлбал, жирийн барилгачнаас эхлээд улсын хорооны дарга хүртэлх маш олов шат дамжлагад ажиллагчид, улсын өмнө тодорхой түрэг хүлээсэн хүмүүсээс болж тоосго, хавтан, цемент дутаж таарна. Хүмүүс шат шатандаа хариуцсан ажилдаа жинхэнэ ёсоор эзэн болж чадахгүй доголдол гаргаснаас нийтийн үйл хэрэгт саад тотгор болох эсвэл бодит ажил зохион байгуулахын оронд үр дүнгүй хуралдах, ярих, дамжуулах, бичиг цаас дээш доош нь илгээх зэрэг хэлбэрдсэн идэвхгүй хуучин аргаар хоног өнгөрөөж суудгаасаа дэмий материалын саатал юм уу, угсрах, тээвэрлэх, нягт уялдааг үйлдвэрлэлийг нийтэд нь нэрвэхэд хүргэдэг. Тэрнээс болоод нийгэм хохирч харин ажил хариуцан ёстой тэр хүн гэм зэмгүй өнгөрч цалингаа ч хэвээр нь авдаг. Дээр дурдсан хагас мянган барилга байгууламж цаг хугацаандаа ашиглалтад орсонсон бол үйлдвэрлэл, үйлчилгээ иххэн нэмэгдэж, хөдөлмөрчдийн нийгэм, соёлын түвшинг дээшлүүлэхэд тустай болох нь мэдээж. Материаллаг үйлдвэрлэлийн салбарын ажил ийнхүү доголдоход түүнийг тэр дор нь мэдэж засан залруулах, зохион байгуулах үүрэг хүлээгээд үйлдвэрлэлийг хариуцан удирдаж суугаа албан хаагчдын нэлээд хэсэг нь амьдрал, үйлдвэрлэлээс хөндий байж, нэг үгээр хэлбэл ажил ч >> эзэнгүйдэж, хариуцлага ч мөн тэрчлэн эзэнгүйдсэнээс цалгар байдал гардаг нь тодорхой. Үйлдвэрлэн бүтээгч долоо найман хүн тутамд нэг удирдах ажилтан, албан хаагч ногддог манай одоогийн нөхцөлд тэдний хариуцсан ажилдаа эзэн болж чадах эсэхээс улс орны нийгэм, эдийн засгийн олон чадах эсэхээс улс орны нийгэм, эдийн засгийн олон асуудал, хөдөлмөрчдийн ажлын бүтээмж, хүн амын цалин хөлс, тэр ч байтугай өдөр тутмын өргөн хэрэгцээний зүйлийн хангамж шууд шалтгаалж байна. Албан хаагчдын хариуцлага, бие даасан бүтээлч ажиллагааг, санаачилгыг дээшлүүлэх хөшүүргийг хангалттай ашиглахгүй байгаагаас хүнд суртал, хэлбэрдэх, ор нэр болгох дутагдал юуны урьд албан хаагчдын дунд тун амь бөхтэй оршсоор байна. 

Олон мянган хүн, түүний дотор залуучууд эрхэлсэн ажилгүй холхисоор байхад зохицуулах, ажлын байр бий болгох, санаачлах төрийн олон шатны байгууллагууд, ардын депутатуудын хурлын гүйцэтгэх захиргаа, хөдөлмөрийн болон залуучуудын байгууллага тэнд ажил хариуцаж цалин хөлс авч суугаа өдий төдий албан хаагчид сэтгэл төвдөхгүй амарлингуй хандаж байгаа нь, үнэндээ нэгэн ёсны хүнд суртал гаргаж, эрхэлсэн ажил, хариуцлагаа эзэнгүйдүүлсээр байгаа хэрэг юм. Иймэрхүү хариуцлагагүй ажиллагаа бол зүгээр нэг албан ажлын дутагдал, ноцтой үр дагавар бүхий харалган байдал учраас тийнхүү албан ажил, хариуцлагаа эзэнгүйдүүлэгчдэд зарчим хатуу шаардлага тавих ёстой. Манайд алхам тутамд тохиолдож байгаа хүнд суртал, хариуцлагагүй явдлын гол үүр уурхай нь захиргааны нүсэр аппарат, нам, албан газрын олон шат дамжлагад байгаа бөгөөд тэр бүхэнд тодорхой эрх тушаал, ширээ, тамга тэмдэг мэлрэн суугаа олон тооны албан хаагчид, ажилдаа эзэн болдоггүй албан ажилтнууд бий. Үнэндээ ажилчин, малчин хүнд суртал гэж байдаг билүү? Тэдний тухайд бол залхуу хойрго байдал гэж ярихаас урагш давших хөдөлгөөнд чөдөр болдог хүнд суртал тэднээс гардаг гэж үү? Эх орны хөгжилд хэрэгтэй юм үйлдвэрлэн бүтээдэггүй, материал баялгийг үйлдвэрлэгчдийнхээ төлөө санаа тавьж юм хийдэггүй захиргааны нүсэр аппаратыг дахин дахин хянан үзэж цомхтгон, ажилтан, албан хаагчдын ажил үүргийн хуваарийг нарийвчлан нягталж, тооцоо, бичиг цаасны ажлыг компьютерчилж албан хаагчдын орон тоог эрс цөөлөх нь ажил эзэнгүйдүүлэх, хариуцлага эзэнгүйдэхээс сэргийлэх, хүнд суртлыг гэтлэн давах үндсэн арга зам мөн. 

МАХН-ын Төв Хорооны V ( 1988 он ) бүгд хурал << . . . удирдлагын аппарат нүсэр, орон тоо их байгаа нь тодорхой байна. Иймд удирдлагын аппаратыг хямд төсөр болгох, орон тоо цөөлөх зайлшгүй шаардлагатай байна >> гэж цохон заасан юм. Уул заалтыг хагас дутуу биелүүлж, замын дунд байтугай эхэнд нь зогсчихоод байгаа учраас улсын хэмжээнд захиргааны орон тоо хасагдах биш нэмэгд >> х хандлагатай боллоо. Сүүлийн үед эдийн засгийн шинэ механизм, ардчилал, ил тод байдал хөгжин, бие дааж ажиллах бололцоо нээгдсэн нь хүмүүсийн урмыг сэргээж талархал сайшаалыг хүлээсэн боловч ажилдаа эзэн болдоггүй зарим ажилтан, нэлээд албан хаагч шинэ нөхцөл байдлыг гуйвуулан зарчимч шаардлагыг << захиргаадлаа >> гэж эсэргүүцэх, бие дааж ажиллахын оронд дураар дургих, замбараагүйтэхийг оролдох, ахиу хийх биш ахиухан авахыг санаархах болсон байна. Нам, төр, захиргааны байгууллага ийм зохисгүй буруу хандлагыг сонор соргог мэдэрч ажилтан бүрийнхээ эрхэлсэн ажилдаа хэрхэн хандаж, ямар үр дүн гаргаж байгааг цэгнэн үзэж, олон түмэнд ил тод мэдээлж, ажилдаа эзэн болдоггүй хүмүүстэй хариуцлага тооцоолж байх ёстой. Үүнд захиргаадалт хэрэгтэй. << Захиран тушаах аргаас ангижирна гэдэг бол шаардлага тавихаас ангижирна гэсэн хэрэг огт биш. Нэгэнт хариуцах ёстой үүргээ биелүүлэхгүй, хамтарч гаргасан шийдвэрийг биелүүлэхээс хойш суугчдад шаардлага ч тавих ёстой, захиргааны болон хуулийн хариуцлага ч хүлээлгэх ёстой >> гэсэн Намын Төв Хорооны V бүгд хурлын заалтын бодит амьдралд хэрэгжүүлье. Тэгээгүй цагт ажил эзэнгүйдүүлж, хариуцлага хөсөрдүүлэгчид өөрөө аяндаа өөрчлөгдөж шинэчлэгдэхгүй нь нийтэд ойлгомжтой байна. 

