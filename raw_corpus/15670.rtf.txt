№21(15670)
1984 ОНЫ НЭГДҮГЭЭР  САРЫН 25.
Засварчны ажлын чанар

Манай орны эдийн засгийн хөгжлийн шаардлагын дагуу орчин үеийн өндөр бүтээмжтэй машин техник, тоног төхөөрөмж хөдөө аж ахуйн салбарт өргөн нэвтэрч байна. Эдгээр машин техникийн ашиглалтыг сайжруулах үйлсэд засварчид чухал хувь нэмэр оруулж байна. Төлөвлөгөөт VII хаван жилийн дөрөв дэх онд тариалангийн талаар нам, засгийн дэвшүүлсэн зорилтыг хэрэгжүүлж, арвин ургац авахад ч засварчдын ажлын чанар шийдвэрлэх үүрэгтэй. 

Манай хөдөө аж ахуйн машин, тракторын паркийн ная гаруй хувь нь нэг буюу түүнээс дээш удаа засварт орсон техникээс бүрдэж байгаа юм. Иймд засварчдын ажлын чанарыг дээшлүүлэх замаар л ажлын явцад техникт тохиолддог эвдрэл саатал, сул зогсолтыг багасгаж чадна. Эрдэм шинжилгээний байгууллагын хийсэн судалгаанаас үзэхэд << ДТ-75 >> тракторт 1980 онд тохиолдсон бүх эвдрэлтэй 43 хувь нь засварчдын ажлын чанар хангалтгүйгээс гарчээ. Ид ажлын үед үрлэх агрегатыг техникийн саатлаар нэг цаг зогсоовол улс ардын аж ахуйд 47 - 60 төгрөгийн хохирол учруулдаг байна. 

Засварчдын ажлын чанар хэдий хэр сайн байна, ажлын явцад гарах техникийн саатал төдийчинээ багасна, Ингэснээр тариалангийн үйлдвэрлэлийг агротехникийн шаардлагын дагуу хамгийн ашигтай хугацаанд гүйцэтгэн их ургац авах, сэлбэг материал хэмнэх бодит нөхцөл эндээс бүрдэх болно. Засварчин бүрийн ажлын чанар бол орчин үеийн техникийг эдийн засгийн хувьд ашигтай ажиллуулах нөхцөл мөн. Үүнийг сайн ойлгож, ажилдаа санаачилгатай бүтээлчээр хандаж, засварын технологийг чанд баримтлан, техникийг хугацаа алдалгүй чанартай засварладаг мастер засварчид манай аж ахуйнуудад олон байна. Хэдий тийм боловч техник засварлах ажлыг эртээс нарийн сүлжээ графикаар зохион байгуулах, тэнд уралдаан өрнүүлж, өндөр бүтээлийн ажил зохиох, засварчдын ажиллах нөхцөлийг сайжруулах талаар орон нутаг тодорхой ажил байнга зохиох хэрэгтэй юм. 

Нам, засаг дэс дараалалтай олон чухал арга хэмжээ авч хэрэгжүүлсний дүнд сангийн аж ахуй, тэжээлийн аж ахуй, хөдөө аж ахуйн нэгдлүүд техникийн засварын газартай болж. материаллаг нөхцөл нь жилээс жилд сайжирсаар байгааг жинхэнэ ажил үйлдвэрлэл дээр үр бүтээлтэй ашиглах, хүч чадлыг нь бүрэн эзэмших хэрэгтэй. Ялангуяа засварын газрын байр, тоног төхөөрөмжийг эзний ёсоор нүдлэн хамгаалж, ажлын багаж хэрэгслийг хэвийн ажиллагаатай байлгаж, тодорхой нарийвч зүйлийг засварлах, сэргээн ашиглах ажилд амжилт гаргаж байгаа засварын газар, засварчдыг олшруулах хэрэгтэй байна. 1983 онд Сэлэнгэ аймгийн сангийн аж ахуй, тэжээлийн аж ахуйнууд хөдөө аж ахуйн машин техникийн 340 нэр төрлийн, 5800 гаруй ширхэг, сая шахам төгрөгийн үнэтэй нарийвч зүйлийг сэргээн засаж, зохих хэмжээний сэлбэгийг хэмнэжээ. Энэчилэн сэлбэг материалыг хэмнэхийн тулд хаягдал төмрийг дахин ашиглах, элэгдсэн нарийвч зүйлийг сэргээн засварлах талаар манай засварчид ихээхэн санаачилга гарган ажиллаж байна. 

Гэвч засварын ажилд нэн даруй арилгууштай дутагдал байсаар байна. Орчин үеийн машины нарийвч зүйлийн элэгдэл, эвдрэлтэй байдал, шалтгааныг гарын баримжаа, нүдэн багцаагаар тодорхойлдог практик байсаар байна. Тоног төхөөрөмж, хэмжих шалгах багажийг хэрэглэж сурах, ялангуяа ЗХУ-аас уригдан ажиллаж байгаа өндөр мэргэжлийн инженертехникийн ажилтан нараас сурч мэдлэг, мэргэжлээ дээшлүүлэх талаар засварын газрын ажилтан, засварчин бүр идэвх санаачилга гаргаж, төлөвлөгөөтэй, тодорхой зорилготой ажиллахгүй байна. 

Засварын ажлын эдийн засгийн ач холбогдлыг бүрэн ойлгосны үндсэн дээр ажилчдын цаг ашиглалтыг нягтруулж, технологийн сахилгыг бэхжүүлэн, хаврын тариалангийн үед ашиглах машин, трактор бусад техник засварлах ажлыг чанартай шуурхай хийж дуусгах талаар олонхи аж ахуйн нам, захиргааны байгууллага муу анхаарч байгаагаас ут ажлын явц өнөө жил хангалтгүй байна. Манай тэргүүний ажиллагаатай аж ахуйнууд хаврын тариалангийн техникийн бэлтгэлийг гуравдугаар сарын нэгний наана гүйцээсэн амжилтаар МАХН-ын ойн өдрийг тэмдэглэдэг уламжлалтай. Тийм учраас өнгөрсөн жил их ажилласан техникийн засварыг энэ жил бүр нарийн чиг байдлаар хугацаанд нь чанартай хийж дуусгахын тулд засварчид нэг нэгнийхээ ажилд харилцан хяналт тавьж, идэвх санаачилгатай ажиллах, энэ ажлын явцыг эрчимжүүлэх талаар орон нутгийн намын байгууллага ч оновчтой ажиллах хэрэгтэй. 

Техникийн ашиглалтад түүнийг эзэмшигч механикжуулагч их рольтой учир засварын ажилд тэднийг өргөн оролцуулах нь зүйтэй. Тракторч, засварчдаас бүрдсэн бригад зохион байгуулж, уралдаан өрнүүлэн, тэргүүн туршлагыг нийтийн хүртээд болгож ажиллавал зохино. 

Засварласан машинаар гүйцэтгэсэн нэгж ажилд ногдох сэлбэг материалын хэмжээ, нд ажлын үед техник эвдрэн сул зогссон хугацаагаар засварчдын ажлын чанарыг тодорхойлдог учраас хичнээн сэлбэг материал, авсан, сэргээн зассан, хэмнэснийг засварчин бүр дээр нарийн бүртгэж байх ёстой, 

Техникийн засварын чанарыг сайжруулах, сэлбэг хэрэгслийг хэмнэхтэй холбогдсон дотоод нөөц бололцоог илрүүлэн ашиглах талаар засварчин бүрийн идэвхийг өрнүүлж, тэдний дунд энэ талаар уралдаан зарлаж хүн бүрээр үүрэг амлалт авахуулах нь зүйтэй. Ямар засварчны зассан машин, трактор, хөдөлгүүрээр хэн гэдэг тракторч хичнээн ажил гүйцэтгэсэн, юунаас болж эвдрэл учирсан тухай тооцоо дүгнэлттэй ажиллан, засварчдын ажлын чанарыг хавар, намрын кампанит ажлын дараа үнэлж, тэргүүний хүмүүсийг шагнаж урамшуулдаг журамтай болох талаар ч холбогдох байгууллага санаачилга гаргах хэрэгтэй байна. Мөн засварчдын мэргэжлийг дээшлүүлэх, тэдний дунд гарч байгаа ажлын тэргүүний арга барил, санаачилгыг шалгаруулан сурталчлах, нийтийн хүртээл болгох ажлыг системтэй зохион байгуулахыг аж ахуй бүрийн намын байгууллага онцгой анхаарвал зохино. 

