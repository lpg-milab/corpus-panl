Гурван гавьяат төрлөө

Монгол Улсын Ерөнхийлөгч Н.Энхбаяр өчигдөр ТӨХ-ны даргын зөвлөх Д.Байлыхүүд Монгол Улсын гавьяат эдийн засагч цол, Дархан-Уул аймгийн Засаг даргын Тамгын газрын Дэд бүтэц, эрчим хүч, инженерийн шугам сүлжээ хариуцсан мэргэжилтэн 
Д.Гүрбазарт Монгол Улсын аж үйлдвэрийн гавьяат ажилтан цол, Дархан-Уул аймгийн Боловсрол, соёлын газрын дарга Д.Амгаланд Монгол Улсын гавьяат багш цол тус тус хүртээлээ. Хөдөлмөрийн гавьяаны улаан тугийн одонгоор Үндэсний статистикийн газрын Хяналт шинжилгээ, орон нутгийн хэлтсийн дарга Б.Аварзэд, ТӨХ-ны ахлах мэргэжилтэн Д. Батсүх, Дархан-Уул аймгийн Аудитын газрын ерөнхий аудитор Н. Бэрцэцэг, "Өв уламжлал-Ёс заншил" хөдөлгөөний гүйцэтгэх захирал Г. Цэдэвдорж нарын хүмүүсийг, Цэргийн гавьяаны улаан тугийн одонгоор ТЕГ-ын дээд сургуулийн ахлах багш, хурандаа Д. Гантөмөр, Нийслэлийн тагнуулын газрын ахлах ажилтан Л. Жамсран нарыг, "Алтан гадас" одонгоор Дархан-Уул аймаг дахь "Дарханы дулааны цахилгаан станц" ХХК-ийн албаны дарга Б.Амсарваа, Нийслэлийн Мэргэжлийн хяналтын газрын Тамгын газрын дарга бөгөөд Захиргаа, эрх зүйн хэлтсийн дарга Г.Анхныбаяр, Улсын Ерөнхий прокурорын туслах, Ял эдлүүлэх ажиллагаанд хяналт тавих хэлтсийн дарга Ц.Ариунболд, Дархан-Уул аймгийн Орхон сумын ногоочин О.Бадарч, Архангай аймгийн Батцэнгэл сумын Баян-Уул багийн малчин Т.Балдиржанцан, Монголын хэвлэлийн хүрээлэнгийн Сургалтын албаны дарга Д.Батжаргал нарын хүмүүсийг, Цэргийн гавьяаны одонгоор ТЕГ-ын Есдүгээр газрын дарга, хурандаа Д.Баатар, Төрийн ордны хамгаалалтын албаны дарга, хурандаа О.Баттөмөр, ТЕГ-ын Дөрөвдүгээр хэлтсийн ахлах ажилтан, дэд хурандаа Ч.Гэнэндорж нарыг тус тус шагналаа. Хөдөлмөрийн хүндэт медалиар "Сэрүүлэг" сонины ерөнхий редактор Ц.Булганзаяа, Монголын хэвлэлийн хүрээлэнгийн гүйцэтгэх захирал М.Мөнхмандах, Төв аймгийн Эрдэнэ сумын нийгмийн даатгалын улсын байцаагч Д.Мөнхжаргал, Засгийн газрын ХЭГ-ын референт Г.Оюунтунгалаг, Монголын хэвлэлийн хүрээлэнгийн сэтгүүл зүйн багш Р.Оюунцэцэг нарыг тус тус шагналаа гэж Ерөнхийлөгчийн Хэвлэл, мэдээллийн албанаас мэдээлэв. 
