ГОО ЗҮЙН СОЁЛ 

Нийгмийн оюун санааны амьдралд уран сайхны бүх төрөл зүйлийн ач холбогдол хэзээ хэзээнээс илүү өсөж байна. 
Уран бүтээлийг үнэлж цэгнэх түүний нийгмийн болон уран сайхны ач холбогдол, ёс суртахуун, гоо зүйн хүмүүжил олгох чанар, үр өгөөжийг үндэс болговол зохино >> гэж МАХН-ын Төв Хорооны V ( 1988 он ) бүгд хурал тэмдэглэсэн билээ. 

Коммунист хүмүүжлийн салшгүй бүрэлдэхүүн хэсэг болсон гоо зүйн хүмүүжил, мэдлэг, боловсролыг нийгмийн гишүүдэд өргөн хүрээнд, дэс дараатай чиглэсэн зорилготойгоор олгож, гоо сайхны зөв баримжаагаар иргэдийг төлөвшүүлэх талаар арга барил, сэтгэлгээгээ өөрчлөх цаг боллоо. 
Гоо зүйн боловсрол олгож, гоо зүйн соёл эзэмшүүлэх нь дэс дараатай, тогтолцоот нарийн явц учир  эцсийн дүнд гоо зүйн хуулиар аж төрж, үйлдвэрлэж бүтээх хэвшилд хүргэх ёстой. 
Ер нь гоо зүйн соёл эзэмшүүлэх зорилт урсгалаар биш нэгдсэн тогтолцоот бодлогын үр дүн байвал зохих тул гоо зүйн хүмүүжлийг иргэн бүрийн зайлшгүй эзэмших ерөнхий эрдэм  мэдлэгийн хэмжээнд тавьж бага балчраас нь эзэмшүүлэх үйл ажиллагаагаа явуулах ёстой  . 

Гоо зүйн соёл нь өөртөө гоо зүйн мэдлэг, хүмүүжил, үйл ажиллагаа гэсэн гол гурван чухал бүрэлдэхүүн хэсгийг багтаасан 

гүнзгий ойлголт болох оор түүнийг зөвхөн тогтоол, тушаал гаргасан аар шийдвэрлэчихэж болдоггүй, хүмүүсийн өдөр тутмын амьдрал, нийгмийн харилцаа, үйлдвэрлэлд бодитой хэлбэрээр хэвшүүлэх нарийн чухал үйл явц юм. 
Хөдөлмөрчдийн гоо зүйн соёлын түвшин жигдэрч үйл ажиллагааны удирдамж болж чадаагүй гээс ажил үйлчилгээ, бүтээгдэхүүний чанар, хийцийн хоцрогдол, гологдол, доголдол үргэлжилсээр байна. 
Гоо зүйн соёлын түвшин нь юуны урьд үйлдвэрлэн бүтээх ажиллагааны үр дүнгээр хэмжигддэг учир барилга барьсан ч, өргөн хэрэглээний бараа үйлдвэрлэсэн ч, зохиол бүтээл туурвисан ч мөн чанартаа гоо сайхны үнэлгээнээс гадуур тооцоо гарах ёсгүй. 

Улсын дуурь, бүжгийн эрдмийн хүрээлэнд дэлхийн сонгодог урлагийн бүтээлүүд тоглож, жүжигчдийн маань ур чадвар хилийн чанадад үнэлэгдэж, дүрслэх урлагийн үзэсгэлэнгүүд гадаадын үзэгчдэд таалагдаж, уран зохиолын шилдэг бүтээлүүд ах дүү орчуулагдан гарч байгаа нь манай социалист соёлын маргашгүй ололт мөн. 
Гэвч энэ нь бид бүхнийг тайвшруулах, эсвэл бүх нийтээрээ гоо зүйн соёлын өндөр үзүүлэлтэд хүрчихсэн мэтээр өрөөсгөл дүгнэлтэд хүргэх учиргүй юм. 
Хөдөлмөрчдийн гоо зүйн дээшлүүлэх асуудал зөвхөн урлаг, соёлын зүтгэлтнүүдийн хязгаарлагдмал үүрэг биш харин нам, улс, олон нийтийн байгууллагын үзэл суртал соёл хүмүүжлийн ажлын нийтлэг зорилт юм. 
Нөгөөтэйгүүр ардын боловсролын салбарын сурган хүмүүжүүлэх үйл ажиллагаа, эрдэм дэлгэрүүлэх, шинжлэх  ухааны байгууллагуудын соён гэгээрүүлэх нэг гол бүрэлдэхүүн хэсэг нь хөдөлмөрчдийн гоо зүйн мэдлэг, боловсрол, хүмүүжил, соёлыг дээшлүүлэх ажил байвал зохино. 
Дуу хөгжим, уран зохиол, дүрслэх урлагийн сурталчилгааг эрс сайжруулж, музей, үзэсгэлэн, үдэшлэг, уулзалт төдийхөнд хамаарагддаг хуучин явцуу хэлбэрээс нь гаргаж лектор, урлаг судлаачдын эгнээг өргөтгөж, орчин үеийн техник, төхөөрөмжөөр хангаж, дэлхийн сонгодог урлаг, ардын уламжлалт соёл, орчин үеийн сурталчлах, тайлбарлан таниулах лекц, яриаг өргөн олон хөдөлмөрчдийн дунд зохион байгуулах талаар уран бүтээлчдийн эвлэл, холбоод МХЗЭ, МҮЭ-ийн байгууллагууд арга барилаа өөрчлөх хэрэгтэй байна. 
Хөдөлмөрчдийн гоо зүйн боловсрол төлөвшин бүрэлдэх эд чухал үүрэгтэй хот байгуулалт чимэх чимэглэх, хөшөө дурсгалын урлагийг хөгжүүлэх эд анхаарал дутаж байгаа учраас нийслэл болон аймаг, хотуудын дүр төрх, өнгө зүс, байршилт тохижилтын тухайд ч өнөөгийн шаардлагаас хоцорсон асуудал багагүй байна. 

Монголын эрдэм дэлгэрүүлэх нийгэмлэг сүүлийн арваад жил урлаг, соёл, гоо зүйн асуудлаар олигтой лекц, товхимол гаргасангүй гээр барахгүй музей, номын сан, соёлын ордны бололцоог түшиглэн явуулах гоо зүйн сурталчилгаа, соёл гэгээрлийн ажил ч хоцронгуй хэвээр байна. 
<< Урлаг нь өөрийгөө ойлгодог олон түмнийг төрүүлдэг юм >> гэж К.Марксын хэлснээр үзэгчид, сонсогчдынхоо гоо сайхны хүмүүжил, боловсролыг дээшлүүлэх, тэдэнд дэлхийн сонгодог урлагийн сангаас суралцах ад нь бүх талаар туслах, үүний тулд төв, орон нутгийн урлагийн хүрээлэн, соёлын ордон, клубүүдийн дэргэд гоо зүйн их сургууль байгуулах, урлаг сурталчлах танхим ажиллуулах, төрөл бүрийн дугуйлан, бүлгэм хичээллүүлэх, уулзалт ярилцлага зохиох зэрэг ажлыг тогтмолжуулах нөөц бололцоо манайд бий. 

Шинжлэх ухаан, техникийн эрин үе маань гоо зүйн ерөнхий соёл, нарийвчилбал гоо зүйн мэдлэг боловсрол, хүмүүжил, үйлдвэрлэлийн гоо зүйн өндөр соёлыг шаардаж байна. 
Манай бүх шатны аль ч сургуулиудад гоо зүйн онолын үндсийг нарийн дэс дараатай гүнзгийрүүлэн зааж, гоо зүйн хүмүүжлийг жигд дээшлүүлэх асуудалд шинэ сэтгэлгээ, шинэ арга барилаар хандах түүхэн хэрэгцээ бий боллоо. 
Уран сайхны аль ч дугуйланд суралцаагүй, хөгжим, дуу, бүжиг мэддэггүй, урлагийн хүрээлэнд очдоггүй, уран зохиол сонирхдоггүй, сонсгол, нүдний хараа, гарын дүй нь хөгжөөгүй хүүхдүүд байтугай тийм багш нар ч манайд цөөнгүй байгаа нь оюуны соёлын хомсдол, хоцрогдол учраас гоо зүйн сургалтыг шинэ шатанд гаргах нь зайлшгүй болж байна. 

Манай хүмүүс хичнээн л өндөр түвшинд гоо зүйн эзэмшинэ ажил хөдөлмөр, амьдралд хандах хандлага, хүмүүсийн хоорондын харилцаа төдийчинээ төгөлдөржиж, хүнлэг нинжин сэтгэл өндөр байж, социализмын үеийн хүний эрхэм нандин чанар тал бүрээр төлөвших бололцоо өргөн нээгдэж, ажил, үйлчилгээ, үйлдвэрлэлд  чанарын хувьсгал гарч бүтээгдэхүүний гологдол арилж, эдийн засгийн эрс дээшлэх болно. 


