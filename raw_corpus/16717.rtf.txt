№127 (16717)    
1987 оны тавдугаар сарын 28,
Нэгэн жилийн сургамж

МАХН XIX их хурал хуралдаж, улс орны хувь заяанд түүхэн ач холбогдолтой чухал шийдвэр гаргасан цагаас хойш нэг жилийн он болж байна. Монголын коммунистуудын дээд чуулга манай социалист байгуулалтын өнөөгийн нэн хариуцлагатай үеийн онцлогийг тусгасан улс төрийн стратегийг боловсруулсан бөгөөд гол агуулга нь нийгмийн үйлдвэрлэлийн үр ашиг, чанарыг дээшлүүлэх, удирдлага, төлөвлөлтийн системийг боловсронгуй болгох, нийгмийн тулгамдсан асуудлыг цаг алдахгүй шийдвэрлэх. намын зохион байгуулалт үзэл суртлын ажлыг шинэчлэн өөрчлөхөд чиглэсэн билээ. 

Их хурлын шийдвэрийг хэрэгжүүлэх намын улс төрийн чиг шугам, практик үйл ажиллагаа манай орны коммунистууд, хөдөлмөрчдийн өргөн дэмжлэг олж, улс орныхоо сайн сайхны төлөө хамаг санаа сэтгэл. ажил хөдөлмөрөө зориулсан хүн бүрийн урам зоригийг бадрааж, эрч хүчийг нь нэмэгдүүлсэн нь хөдөлмөрийн хамт олны дотор ажил хэрэгч, бүтээлч, эрүүл саруул уур амьсгал улам бүр төлөвшиж, ажил хэрэгт шинэ хандлага илт нэмэгдэж байгаагаар нотлогдож байна. 

Намын их хурлын шийдвэрийн биелэлтийн явцад бодитой, шүүмжлэлтэй дүн шинжилгээ хийсэн Намын Төв Хорооны II ( 1986 ) бүгд хурал нэгэнт бий болгосон эдийн засаг, оюун санааны потенциалыг бүрэн дайчлан, нийгмийн хөгжлийг түргэтгэхэд чиглэсэн нам, ард түмний хүчин чармайлтад шинэ эрч хүч нэмсэн юм. 

Өнгөрсөн онд улс ардын аж ахуйн гол гол салбарт хөдөлмөрийн бүтээмж дээшлүүлэх болон чанарын нэгдүгээр ангийн бүтээгдэхүүн үйлдвэрлэх төлөвлөгөө давж биелсэн дүн манайд үр ашиг, чанарыг үүнээс ч илүү дээшлүүлж чадах материалын болон оюуны потенциал байгааг бэлхнээ харууллаа. 

Хот, хөдөөгийн олон газарт намын их хурлын шинэ чиг заалтын дагуу хөдөлмөрчдийн нийгмийн асуудалд урьдынхаас мэдэгдэхүйц илүү анхаарал тавих болж, үйлдвэрлэл, нийгмийн зорилтыг салангид биш, хооронд нь нягт холбоотойгоор шийдвэрлэх амьдралын шаардлага гүнзгийрлээ. Саяхан хуралдсан МҮЭ-ийн XIII их хурал дээр нөхөр Ж. Батмөнх: << Хөдөлмөрийн нөхцөл, хүмүүсийн өдөр тутмын амьдралтай шууд холбоо бүхий нийгмийн асуудлыг шийдвэрлэхгүйгээр хөдөлмөрийн бүтээмж дээшлүүлэх, үйлдвэрлэлийн үр ашгийг нэмэгдүүлэх талаар тавьсан зорилтыг. олигтой шийдвэрлэж, чадахгүй нь ойлгомжтой гэж цохон тэмдэглэсэн юм. 

Социалист ардчиллыг хөгжүүлж, нийгмийн шударга ёсны зарчмыг бэхжүүлэх намын их хурлын заалтын дагуу нам, тар, олон нийтийн байгууллагын үйл ажиллагаанд ил тод байдлыг өргөжүүлэх, шүүмжлэл, нарийн шүүмжлэлийг өрнүүлэх, дороос тавих хяналтыг хүчтэй болгох талаар намаас авч байгаа арга хэмжээний үр дүнд хүмүүсийн улс төр, нийгмийн идэвх ихээхэн дээшилж байна. тухайлбал. энэ онд болсон нам. үйлдвэрчний эвлэлийн анхан шатны байгууллагуудын тайлан сонгуулийн үеэр намын гишүүд. хөдөлмөрчид ажлын дутагдал, хорогдлыг шийдвэртэй арилгаж, бүх юманд чанар, үр ашгийг эрхэмлэх, нийгмийн шударга ёсны зарчмыг чанд сахих асуудлаар үнэтэй санал, ажил хэрэгч шүүмжлэл олон гарав. 

Хөдөлмөрчдийн нийгмийн идэвх ийнхүү өрнөж байгаа нөхцөлд << олон түмний гүнд үргэлж байж, тэдэнтэй холбоо барих бүх бололцоог ашиглан санал бодол, эрэлт хүсэлтийг нь байнга сонсож зөвлөж ярилцаж байх >> талаар намын их хурлын заалтыг жинхэнэ практик ажил болгох, улмаар намын эдийн засаг, нийгэм, соёлын бодлогыг амжилттай хэрэгжүүлэх улс төрийн суртахууны аятай нөхцөлийг бүрдүүлэхэд чиглэсэн үзэл сурталт-хүмүүжлийн ажил идэвхжиж байна. Гэвч хэлбэрдэх, тунхаглах явдлыг арилгаж, хүмүүжлийн ажлыг нийгмийн практиктай нягт холбож, хөдөлмөрчин олны өдөр тутмын амьдралын асуудалд үнэмшилтэй хариу өгч туслах талаар улам шургуу ажиллах шаардлагатай байгаа учраас хүнд суртал, зогсонги байдлын аливаа илрэлтэй эвлэршгүй тэмцэж, ажлын шинэлэг, зоримог бүтээлч хандлага. ил тод, илэн далангүй, шударга зарчимч у ур амьсгалыг газар сайгүй идэвхжүүлэх үйлсэд намын гишүүд үзэл суртлын фронтын ажилтан бүр улам дайчин давшингуй ажиллахыг намын их хурлын шийдвэр хэрэгжүүлэх нэгэн жилийн ажлын явц бидэнд сануулж байна. 

Улс орныхоо эдийн засаг, соёлын хөгжлийг түргэтгэх, ажил хэрэгт шинэ арга, шинэ сэтгэлгээгээр хандах гэсэн хүсэл эрмэлзэл манай хүмүүсийн оюун санааг улам бүр эзэмдсээр байгаагийн зэрэгцээ амьдралын хуучирч хоцрогдсон дадал заншил, сэтгэлгээний урсгал хүчийг бүрэн даван туулахын тулд улам их хүч чармайлт, шийдэмгий үйл ажиллагаа чухал болохыг амьдрал харуулж байна. 

Чухал чухал шийдвэрийг хугацаанд нь бүрэн хэрэгжүүлэхгүй, хүмүүсийн хариуцлага, гүйцэтгэх сахилга сулаас боловсон хүчний ам ажил хоёр зөрөх ноцтой дутагдал гарч байгааг нам ямагт анхааруулан зааж, үүнтэй тэмцэх үр нөлөө бүхий гол арга болох дээрээс тавих хяналт шалгалтыг хүчтэй болгохын хамт юуны өмнө дороос тавих олон нийтийн хяналтыг шинэ шатанд гаргахад ажил хэрэгчээр хандахыг шаардаж байна. 

Одоогийн гол зорилт бол Намын Төв Хорооны II бүгд хурлаас заасны дагуу намын XIX их хурлын дараа бий болсон шинэ зүйл, нааштай хандлага бүрийг улам бататган баяжуулж. намын байгууллага, нам, улсын нийт боловсон хүчний ажлын арга барил, сэтгэлгээнд гүнзгий өөрчлөлт хийхэд оршино. 

ажлын үр ашиг, чанарыг дээшлүүлэх, газар сайгүй сахилга, зохион байгуулалтыг бэхжүүлэх талаар намаас дэвшүүлсэн зорилтыг амжилттай биелүүлэхэд нөлөөлөх хүчин зүйл олон боловч хамгийн гол нь намын байгууллага бүр, коммунист бүр ажлынхаа арга барилыг хэр зэрэг тууштай, шийдэмгий өөрчилж, ажил хэрэгт хэр зэрэг шинэ байр сууринаас хандаж байгаагаас тавьсан зорилтын хувь заяа шийдэгдэнэ гэдгийг бид гүнзгий ухамсарлах ёстой. 

Намын байгууллага бүр цаг үеийн шаардлагад нийцсэн шинэ арга зам байнга сүвэгчлэн, намын их хурлын шийдвэр, таван жилийн хоёр дахь оны төлөвлөгөөт даалгавар, социалист уралдааны үүргийг биелүүлэхийн төлөө бүх ард түмний тэмцлийг манлайлахдаа намын ажил нь элдэв хурал зөвлөлгөөн, бичиг цаас, үг яриагаар биш, практик тодорхой үр дүн, хүмүүстэй ажиллах амьд ажлаар л илэрч байх ёстойг цаг ямагт чиг баримжаа болговол зохино. 

ЗХУ-д эрчимтэй хэрэгжиж эхэлсэн өөрчлөн байгуулалтын үзэл санаа манай хүмүүсийн ухамсар, практик үйл ажиллагаанд аятай нөлөө үзүүлж байгаа учир хөгжил дэвшлийн маань төлөвийг гэрэлтүүлэн зааж байгаа зөвлөлтийн өөрчлөн байгуулалтын туршлагыг идэвхтэй эзэмшиж. намын их хурлаас дэвшүүлсэн эдийн засаг, нийгэм, соёлын зорилтуудыг амжилттай хэрэгжүүлэх нэг гол хүчин зүйл болгон бүтээлчээр хэрэглэж, Аугаа их Октябрийн 70 жилийн ойн оны төлөвлөгөөт зорилтыг амжилттай биелүүлэх үйлсэд коммунистууд, нийт хөдөлмөрчний хүч чармайлт идэвх, санаачилгыг бүрэн дайчлахад намын байгууллагуудын бүх үйл ажиллагаа чиглэвэл зохино, 

