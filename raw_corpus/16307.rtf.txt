№30(16307)
1986 оны хоёрдугаар сарын 4.
КОММУНИСТЫН ТАЙЛАН

Коммунистууд орон даяар намын хамт олны өмнө тайлангаа тавьж байна. Улаанбаатар хотын махконсервын комбинатын ажилчин, БНМАУ-ын Ардын Их Хурлын депутат Г. Халтархүү өнгөрсөн таван жилд арван жилийн ажил гүйцэтгэх амлалт үүрэг авч шамдан 15 жил арван нэгэн сарын ажил хийлээ. Баян-Өлгий аймгийн Ногооннуур сумын << Партизан >> нэгдлийн хоньчин Т. Шаривхан VII таван жилд зуун эх мал тутмаас 14 төл илүү бойжуулан, нэгдлийн нийгмийн сургийг 3486 төлөөр арвижуулжээ. БНМАУ-ын ШУА-ийн геологийн хүрээлэнгийн захирал доктор Б. Лувсанданзан өнгөрсөн таван жилд зөвлөлтийн эрдэмтэдтэй хамтарч шүлтлэг боржинд агуулагдаж буй ховор элементийн хархадтын геохимийн шинэ үзэгдлийг судлан нээлт хийжээ. 

Ажилчин, малчин, сэхээтэн коммунистууд ийнхүү амжилт ололтынхоо тайланг намын байгууллага, гишүүдийнхээ өмнө тайлагнасаар байна. МАХН-ын XIX их хурлыг улам хийж байгаа ажлынхаа амжилтыг намын хамт олондоо коммунистууд тайлагнахдаа өчигдөр хийсэн ажилдаа өнөөдөр дүн шинжилгээ өгч, цаашдын зорилгыг тодорхойлж, ололтоо бататган дутагдлыг арилгах зарчмыг хувь хүмүүсийн  тухайд ч, намын байгууллагын ажилд ч нэвтрүүлж намын дотоод харилцааг хөгжүүлэхэд чухал нөлөө үзүүлж байна. 

Баян-Өлгий, Сэлэнгэ аймгийн намын байгууллага таван жилийн эхэнд намын гишүүн, орлогч гишүүн бүрээр << МАХН-ын XVIII их хурлын шийдвэрийг биелүүлэхэд коммунист миний оруулах хувь нэмэр >> сэдвээр үүрэг авахуулан, биелэлтийг жил тутам шалгаж ажиллаад саяхан нэгдсэн тайлан авч дүгнэжээ. Эрдэнэт хот, Улаанбаатар төмөр замын намын байгууллага жил бүр намын гишүүд, орлогч гишүүдийн манлайлалд хоёр шатны үзлэг хийж, коммунист бүрийн тайланг сонсон, коммунистын тайлан хамгаалах өдөрлөг зохиосон байна. 

Говь-Алтай аймгийн намын хороо 1985 оныг коммунистуудын манлайллыг үлгэр жишээчээр дээшлүүлэх он болгох зорилт дэвшүүлээд түүнээ биелүүлэхийн тулд намын хурлуудаар коммунистуудын тайланг хэлэлцэж, ололт дутагдлыг дүгнэн, хүн бүрийн зорилтыг маш тодорхой ярилцжээ. 

Дархан хот, Хөв аймгийн намын хороо ажлын арга барнлын халаар хэрчлэн залуу коммунистуудын тайланг голлон хэлэлцэж, намын гишүүдэд ялгавартай хандаж, тэдэнтэй нүүр тулж ажиллах тухай намын заалтыг амьдралд хэрэгжүүлж байна. Манай намын байгууллага, ажилтнууд сүүлийн жилүүдэд ажлынхаа арга барилыг шинэчлэн өөрчлөх эрэл хийх явцдаа коммунистуудын тайланг хэлэлцэж үр ашигтай хэлбэр сонгож олох эрэл хайгуул хийлээ. Төв аймгийн Борнуур, Баянцогт сум, сангийн аж ахуйн намын байгууллага зарим гишүүнд оны эхэнд төлөвлөгөөний тасалдлыг нөхөх, тэргүүн туршлага нэвтрүүлэх, бүтээгдэхүүний чанарыг дээшлүүлэх, нөөц бололцоог нээж ашиглах чиглэлээр тайлант даалгавар өгч, оны эцэст түүнийхээ биелэлтийг намын үүрийн товчоо, бүх гишүүдийн хурлаар сонсч дүгнэжээ. 

Намын нэлээд байгууллага коммунистуудынхаа тайланг хэлэлцэхдээ хөдөлмөрийн хамт олны  шийдвэрлэж байгаа зорилт, дав даруй хэрэгжүүлэх тулгамдсан асуудлыг биелүүлэхтэй нягт холбон, тодорхой сэдвээр өргөн хүрээтэй авч үздэг болсон нь үр дүнгээр илүү байна. Намын ажлын арга барилыг шинэчлэн өөрчлөх эрэл хайгууд хийх явцад үр ашигтай ийм арга хэлбэр амьдрал, практикт нэвтэрч хэрэгжсээр байна. 

Харин коммунистуудын тайланг хэлэлцэх ажлыг ор нэр болгон, эсвэл бүх зүйлийг хамарсан тайлан тавиулж ерөнхийлөх  нь уг ажлын ач холбогдлыг дутуу ойлгож, хэлэлцүүлж байгаа хүндээ ч, хэлэлцэж байгаа хүмүүстээ үр өгөөж муутай хэлбэрдэх хандлага юм, 

Ямар сэдвээр, хэн, хэдийд, ямар хуралд тайлан тавихыг эртээс зарлаж, сайн бэлтгүүлж, тайлагнах гишүүний ажлыг намын байгууллага нягт нарийн шалгаж, гаргах шийдвэрийг урьдаас төлөвлөн боловсруулах хэрэгтэй билээ. Нийгмийн өмнө хүлээсэн үүргээ яаж биелүүлж, намын бодлого шийдвэрийг хэрэгжүүлэх ажлыг хэрхэн хошуучилж, намын хүний дайчин чанар, үнэнч шударга байдлыг яаж харуулж, сахилга, дэг журам, зохион байгуулалтыг сайжруулах тэмцлийг хэрхэн манлайлж байгааг нь коммунист бүрээс тодорхой асууж танилцан, ажил хэрэгч дүгнэлт гаргах ёстой. Намын анхан шатны байгууллагын тайлангийн хурлын өмнө коммунист бүрийн ажлыг дүгнэж, тайланг хэлэлцэж, өнгөрсөн таван жилд чухам юу санаачилж, юу бүтээснийг дүгнэх нь ихээхэн ач холбогдолтой юм. 

Коммунистуудын тайланг намын хэсэг, намын үүрийн товчоо, бүх гишүүдийн хурал, аймгийн намын хорооны бүгд хурал хүртэл намын аль ч шатны хурлаар хэлэлцэж үнэлэлт дүгнэлт өгч болно. Жирийн коммунистууд төдийгүй удирдах ажилтан коммунистуудын тайланг намын анхан шатны байгууллагын хурлаар авч хэлэлцдэг ЗХУКН-ын туршлагыг өргөн хэрэглэх нь манай ажлын практикт ач тусаа өгнө. Энэ бол удирдах ажилтны нэр хүндийг хамт олны дунд өргөх, удирдагч, удирдуулагчдыг улам ойртуулах, хамт олноосоо сурах, боловсон хүчнийг өсгөж хөгжүүлэх, болзошгүй дутагдлаас урьдчилан сэргийлэх чухал арга болох ёстой. 

Нөхдийнхөө өмнө коммунистуудын тавьж байгаа тайлан нь тэдний идэвхийг өрнүүлэхийн зэрэгцээ өөртөө зөв дүгнэлт хийж шүүмжлэлтэй хандах, ололт дутагдлаасаа сургамж авах, сахилга, дэг журмыг чанд баримтлах, намын дүрмийн үүргээ цаг ямагт бүрэн дүүрэн биелүүлдэг болгох өндөр ач холбогдолтой юм. Коммунистын тайланг сонсох нь намын байгууллагын амьдрал, үйл ажиллагаанд сайн нөлөө үзүүлж, дайчин чадварыг дээшлүүлэн намаас аж ахуйг удирдах, хүнтэй ажиллах, хүн хүмүүжүүлэхэд зохистой сайн арга хэлбэр мөн. 

Намын байгууллагууд хурлаараа коммунистуудын тайлан хэлэлцэх ажлыг чанартай боловсронгуй, үр нөлөөтэй болгож хэрэгжүүлэх нь намьн анхан шатны болон аймаг, хотын байгууллагаас намын XIX их хурал угтаж хийх ажлын  өвөрмөц нэг хэлбэр тул үүнд анхаарал, санаачилгаа чиглүүлэх хэрэгтэй. 

