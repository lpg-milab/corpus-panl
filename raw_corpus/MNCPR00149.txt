Даашинзтай улстөрчдийн шинэ жилийн гоёо

Хүүхнүүдийн ярианы сэдэв болоод байгаа шинэ жилийн гоёо даашинзны үнэ ханшийн талаар парламентын эмэгтэй гишүүдтэй ярилцлаа. 
Парламентад эмэгтэй гишүүд цөөнхийн цөөнх болдог. Тэд гарын таван хуруунд тоологддог билээ. Б.Мөнхтуяа гишүүн гадаадад яваа учраас бусад нь манай сэтгүүлчийн асуултад хариулсан юм. Д.ТуЯа гишҮҮн охиныхоо сонгосон даашинзаар гоЁно Шинэ жилийн даашинзанд тавих Д.Туяа гишүүний шалгуур "Биед тохирсон. Орой үдэш олны дунд өмсөхөд тохиромжтой өнгөтэй... Нэг их гял цал биш. Тансаг, хормой хот нь бүжигт тохирсон байх" гэнэ. УИХ-ын гишүүдэд шинэ жилийн урилга олонтаа ирдэг. Гэсэн ч тэрбээр "Өдөржин хуралдаад" ротари клубын үе насны найз нартайгаа бүжиглэж ч амжилгүй өнгөрөөчихсөн гэнэ. Шинэ жилээр хатагтай ах дүү нарынхаа хүүхдүүдэд бэлэг өгдөг заншилтай. "Бэлэг захиалчихсан байгаа" гэж ярилаа. Парламентын шинэ жил Их тэнгэрт 30-нд болох юм байна. Д.Туяа гишүүн ихэвчлэн тод гүн цэнхэр өнгө сонгодог. Энэ удаа "Хар даашинз өмсдөг юм уу гэж бодож байгаа" гэв. "Манай охин л палааж авчирна гэсэн" гэж гишүүн хуучиллаа. Тэр нь мэдээж хар бас 200 доллараас дээш үнэтэй байна гэж хатагтай таамаглаж байв. Д.Арвин гишҮҮн шинэ жилийг шал тоохгҮй "Цагаан сар, улсын баяраар гоёдог" гэж Д.Арвин гишүүн тайлбарлав. Үүн дээрээ бас УИХ-ын намрын чуулганы нээлтийг нэмсэн. "Шинэ жилээр гоёх сонирхол сүүлийн үед төрөхөө больсон" гэлээ. "Шинэ жилийн гоёлын даашинзаа бэлтгээгүй, бэлтгэх ч үгүй байх" гэсэн шүү. Их тэнгэрт болдог парламентын шинэ жилдээ эрхэм гишүүн ерөөсөө очиж байгаагүй гэнэ лээ. "Эсвэл гадаадад эсвэл ажил гараад хөдөө явчихдаг" гэж ярилаа. "Энэ жил хүүтэйгээ гэртээ сайхан хоол хийж идээд тэгсхийгээд өнгөрөөнө" гэв. Зарим байгууллагын хүсэлтээр шагнал гардуулчихаад "арилж өгдөг" гэнэ. Багадаа харин цасан охинд бүжиглэдэг байжээ. Багт наадам зохион байгуулах, ханын сонин гаргахад идэвх гаргадаг сурагч явжээ. "Цагаан сар, чуулганы нээлт, улс тунхагласны баяраар маш сайн чанарын торгоор урласан сайхан загвартай дээл өмсөх сонирхолтой. Монгол төрөө хүндэтгэх, хийморио сэргээх гэсэн утгаар хүндэтгэлийн хувцас өмсч, таашаал авдаг. "Сайн торгыг Макаогоос авчруулдаг, "Шилмэл загвар"-ын охид хийгээд өгчихдөг" гэж тэрбээр хуучлав. С.Оюун гишҮҮн "жулдахгҮй"-г хиЧээнэ "Өнгөрсөн жил УИХ-ын ёлконд орсон чинь гишүүдийн эхнэрүүд нь топ модель шиг байсан. Энэ жил гоё байхгүй бол 70 сайхан хүүхэн дунд жулдах гээд байна" гэж С.Оюун гишүүн наргиа болгов. Шинэ жилийн даашинзаа сонгоогүй л байгаа гэнэ. "Айлаас эрэхээр авдраа уудал гэдэг Авдраа уудалж байгаад гоё хувцаснуудаасаа нэгийг нь өмсөнө дөө" гэж тэр хөгжилтэй ярилаа. Шинэ жилээр зориуд даашинз авч байгаагүй. Тав, зургаан жилийн өмнө нэг палааж 50-60 доллараар авч байсан. Тэрнээс хойш зориулж аваагүй. Гадаадад сурдаг найз эмэгтэй маань даашинз явуулахад тэрийг нь нэг жил өмсч байсан юм байна шүү дээ гэж гишүүн гудиггүй хуучиллаа. "Дэмий л юм асууж байна даа. Ингээд ярьчихаар шинэ жилээр хүн болгон юу өмсч гээд хараад унана. Урьд нь юу ч өмссөн хүн анзаардаггүй байсан юм" гэж бас хэллээ. Өнгөрсөн шинэ жилээр "Хичээнгүй түшээ" өргөмжлөл, сарын цалингаар шагнуулсан нь сайхан дурсамж үлдээжээ. Олон ажлын хэсэгт орж хичээж ажилласныг "ажлын газраас нь" үнэлсэн хэрэг учраас тэр гэнэ л дээ. Т.Ганди Үнэ цэнэтэй биш Ч ӨӨрт тохирсныг сонгоно Т.Ганди гишүүн хувцасны хувьд "Үнэ цэнэдээ биш өөрт тохирсон байх" гэсэн зарчим барьдаг гэнэ. Хэт үнэтэй биш ( бизнес эрхэлдэггүй учраас) тод өнгийн биш (цагаа тулахаар ичимхий шүү дээ) даашинз сонгох гэнэ. Тэрбээр эхээс олуулаа учраас охин дүү нар нь энэ тал дээр хамгийн сайн зөвлөгч аж. Сэтгүүлч байхдаа тэрбээр "Шинэ он гэж тэмдэглэлийн дэвтрийн хамгийн сүүлийн хуудас" хэмээн бичиж байжээ. Шинэ жил бол дурсамж хэмээх түүний философиор бол баяр хөөр гэхээсээ хөнгөн гуниг төрмөөр. Шинэ жилийн дурсамж гэхээр энэ хатагтай "Ц.Элбэгдорж бид хоёр "Улаан од"-ын сурвалжлагч байхдаа Батлан хамгаалах яамны ёлкыг  хөтөлж, Ц.Элбэгдорж шүлгээ уншаад, би хөтөлбөрөө зарлах гээд өсгийтэй туфльтай зогсч байсан..." хэмээн хуучлав. "Хамгийн уйтгартай шинэ жил"-ээр тэр парламентын шинэ жилийг тодруулав. "Улс төрөө яриад гуниг болдог" гэсэн л дээ. Парламентын шинэ жилд "хуримын генерал"-аар П.Очирбат гуай зэрэг улс төрийн хуучин акулууд байлцдаг. Харин Т.Ганди "хаа ч цуг" явдаг нөхрөө "чирч" очдог аж. 


