№127 17030
1988 оны тавдугаар сарын 27.
СОЦИАЛИСТ АЖ ТӨРӨХ ЁСЫГ БОЛОВСРОНГУЙ БОЛГОХ НЬ

Манай нийгмийн үйлдвэр хөдөлмөр, ахуй байдал чөлөөт цаг, оюуны амьдралын бүх хүрээнд социалист аж төрөх ёс төлөвшин хэвшиж байна, социалист аж төрөх ёс нь нийгэм, анги, хамт олон, хүмүүсийн амьдрал, үйл ажиллагааны бүх талыг хамарсан цогц асуудал учраас нийгмийнхээ хөгжлийг дагаж байнга боловсронгуй болж байх зүй тогтолтой. Тийнхүү аж төрөх ёс боловсронгуй болохын хэрээр нийгэм, эдийн засаг, соёлын хөгжилд эргэн нөлөөлж, түүнийг урагшлуулагч хүчин зүйлийн хувьд үүрэг нь дээшилж байдаг билээ

Социалист аж төрөх ёсыг өргөн хүрээнд хэвшүүлэх, үргэлж боловсронгуй болгох талаар манай нам онцгой анхаарч үзэл суртал, соёл, хүмүүжлийн бүхий л ажлыг үүнд чиглүүлж байдаг юм. 

МАХН-ын XIX их хурал социалист аж төрөх ёсыг цаашид боловсронгуй болгохын тулд хөдөлмөрийн хүмүүжлийг намын үзэл суртлын ажлын төвд тавьж, хуучин нийгмийн болон хуучирч үеэ элээсэн аливаа зохисгүй үзэгдлийг тууштай арилгах. хүмүүсийн ахуй, ухамсар дахь дадал заншил, сэтгэлгээний хоцрогдлыг даван туулахын чухлыг нарийвчлан заасан билээ. Намын их хурлаас дэвшүүлсэн зорилтыг амьдралд хэрэгжүүлэх ажил үйлс орон даяар өрнөж, Намын Төв Хорооны сүүлчийн бүгд хурлуудаас удирдлагын захиргааны хуучин аргыг эдийн засгийн аргаар солих, төлөвлөлт, удирдлагын ардчилсан үндсийг улам өргөтгөн хөгжүүлэхэд чиглэсэн эдийн засгийн шинэчлэлийн үйл явцыг идэвхжүүлсэн чухал шийдвэр гаргасныг хүн амын нийт давхарга халуунаар хүлээн авч, хэрэгжүүлэхийн төлөө тэвцэлдээ тодорхой амжилт олж байна. 

Төлөвлөлт, удирдлагын шинэ журам нэвтрүүлж хамт олны ролийг дээшлүүлэх, үйлдвэр. аж ахуйн газрын бие даасан байдлыг улам өргөжүүлэх олон чухал арга хэмжээ авч, аж ахуйн шинэ механизмд шилжиж байгаа нь манай аж төрөх ёсыг улам боловсронгуй болгоход шууд нөлөөлж байна. 

<< Улсын үйлдвэрийн газрын тухай БНМАУ-ын хууль >> ийн төсөл боловсруулан гаргасныг хөдөлмөрчид өргөн хэлэлцэж байгаа нь үйлдвэрийн газар, түүний хамт олны бие даасан байдал, нийгмийн Үйлдвэрлэлийг улам бүр нэмэгдүүлэх сонирхлыг хамт олон, түүний гишүүдийн хувийн сонирхолтой нягт хослох социалист аж төрөх ёсны зарчмын шинэ үзүүлэлт мөн. 

Ардчиллыг улам бүр өргөжүүлж, эрх зүй, хуулийн харилцааг төгөлдөржүүлэх нь социалист аж төрөх ёсыг боловсронгуй болгох нийгэм улс төрийн үндэс учраас эрхийн харилцааг боловсронгуй болгох талаар сүүлийн жилүүдэд авсан нэлээд арга хэмжээ, ялангуяа эрүүгийн хуульд өөрчлөлт оруулж баталсан нь чухал ач холбогдолтой боллоо. Гэвч хөдөлмөр, хуваарилалтын шударга зарчим тогтооход саадтай эрх зүйн хуучирсан акт, тогтоол, шийдвэрийн заалт бас цөөнгүй байгааг хөдөлмөрчид өөрсдөө ухамсартайгаар нягтлан хэлэлцэж өөрчлөн сайжруулах санал бодлоо ч илэн далангүй ярьж байна. Аж ахуйн шинэ механизм хэрэгжихийн хэрээр үйлдвэрийн газрын бие даасан байдал нэмэгдэж, хамт олноороо, гэр бүлээрээ гэрээлэн ажиллах шинэ хэлбэр үүсч, үйлдвэрлэлийн зардалд чекээр хяналт тавьдаг арга өргөн нэвтэрч байна. Иргэдээс хувиараа хөдөлмөр эрхлэх сонирхлыг улс нийгмийн эрх ашигтай зөв хослуулах талаар ч өргөн боломж нээгдлээ. Нэгдэл, сангийн аж ахуйд малчид, тариаланчид гэрээлэх, чекийн аргаар тооцоо хийх зэрэг шинэ хэлбэрийг амьдралдаа нэвтрүүлэх, үйлдвэр, аж ахуйнхаа удирдлагыг өөрсдөө сонгох тухайд гарч байгаа хандлага энэ бүхэн нь социалист ёсоор аж төрөх явцад шинэчлэлийн шинжтэй юм. 

Социалист аж төрөх ёсыг боловсронгуй болгохдоо хүмүүсийн оюуны салбар дахь бүтээлч үйл ажиллагааг улам бүр хөгжүүлж, шинэ арга барилыг хэвшүүлэх, ил тод байдал, шүүмжлэлтэй, дүгнэлттэй хандах чанарыг бататгаж, өөрчлөн байгуулалт, эдийн засгийн шинэчлэлтийн үед ажиллаж, амьдарч сурах нь үзэл санаа, оюуны үйл ажиллагааг хэвшмэл байдлаас гаргахад түлхэц өгнө. 

Олон жилийн турш үргэлжлэн хэвшмэл болсон идэвхгүй, , салан задгай, хариуцлагагүй, санаачилгагүй, амарлингуй байдал, бэлэнчлэх, хялбарчлах хандлагаас албан хаагч болон аж ахуйн удирдах ажилтан, жирийн ажилчин, малчин, хүүхэд, залуус ч эрс шийдэмгий салах хэрэгтэй. Хэрэглэгчийн байр сууринаас биш үйлдвэрлэгч бүтээгчийн байр сууринаас, эдлэгч төдийгүй эзэн хүний ёсоор сэтгэж, ажиллаж сурах сургуульд хүн бүр суралцах хэрэгтэй байна. 

Хүмүүсийн сэтгэлгээ, бүтээлч эрч хүчийг дээд зэргээр нэмэгдүүлэхэд саад тотгор болж байгаа хуучныг баримтлах, хүнд суртал гаргах, хоосон албархах, хариуцлагаас зайлсхийх, биеийн амар харах, хэлбэрдэх, загварчлах дутагдлыг шударгаар илчлэн эрс тэмцэж засахгүйгээр социалист аж төрөх ёсыг төгөлдөржүүлэх тухай ярих Нь гоёмсог үгнээс цааш хэтрэхгүй, засдаг хуурамч зан болж хувирна. 

Хүн өөрийн үзэл санааг идэвхтэй хэрэгжүүлэгч учраас аж төрөх ёсыг боловсронгуй болгох асуудал хүний өөрөөс нь хамаарах ёстой. Зөвхөн авьяас чадвар, идэвх санаачилга, чадварыг бүрэн дайчлах тухай ярих төдийгүй, хүний тусын тулд түүний хөдөлмөрлөх, амьдрах, оюуныхаа хэрэгцээг хангах талаар нэгэн адил өндөр шаардлага, гүн халамж тавихад манай аж төрөх ёсны хүнлэг энэрэнгүй чанар, давуу тал оршдог. Тиймээс өөрийн хяналтыг хамт олныхтой хослон хариуцлагатай хариуцлагагүй, хууль ёсны, хууль бусын үйлдэл бүрийн зааг ялгааг ил тод авч үзэж шударга ёсыг нийгмийн талаас ч, хувь хүний талаас ч жигд баримтлах учиртай. 

Өргөн ардчиллыг хангахдаа ам, ажлын нэгдлийн тодорхой шалгууртай байж, социалист аж төрөх ёсыг боловсронгуй болгох үйл явцыг зохиомлоор биш, үе үе хийдэг үзүүлбэр маягийн арга хэмжээний өнгөцхөн хэлбэрээр биш, үнэхээр бодит ахуйн гүнд, үйлдвэрлэл, амьдрал, үзэл санааны өргөн хүрээнд байнгын амьд ажил үйлсээр хэвшүүлэх нь нам, улс, олон нийт, аж ахуйн бүх удирдах ажилтны эрхэм зорилт мөн. 

