№15(15664)
1984 ОНЫ НЭГДҮГЭЭР  САРЫН 18.
Төл бүрийн төлөө

МАХН-ын XVIII их хурал << Долдугаар таван жилийн төлөвлөгөөний жилүүдэд малын тоог бодод шилжүүлснээр 4 5 хувь өсгөж, жил бүр өсөн сая гаруй хол бойжуулахаар. . . >> заасан билээ. Энэ дайчин зорилт манай хөдөөний хөдөлмөрчин, малчин төдий бүхэн баяртай хүлээн авч эхний хоёр жилд амжилттай биелүүлсний дотор 1982 онд төл бойжуулах талаар гарамгай амжилт олсон билээ. 

Гэвч өнгөрсөн онд амжилтаа бататгаж чадсангүй байгаль цаг уурын зарим бэрхшээл байсан боловч мал өсгөх төлөвлөгөөг биелүүлэхийн төлөө аймаг, сум, нэгдэл, аж ахуй, бригад, суурь, малчин бүр жигд ажиллаж чадаагүй учраас төл бойжуулах төлөвлөгөөт зорилтыг ихээхэн тасалсан юм. Үүнээс болоод таван жилийн төлөвлөгөөний эхний гурван жилд бойжуулах тэд нийт аймагт байвал зохих тоондоо хүрээгүй байна. Энэ юунаас болов. Төл хүлээн авч Бойжуулах аж ахуй, зохион байгуулалтын бэлтгэлийг тун муу хангаж, төл бойжуулах заавар технологийг хатуу баримталж ажиллаагүйгээс болжээ. тэгэхлээр энэ таван жилийн үлдэж байгаа хоёр жилд төл бойжуулах зорилтыг биелүүлэх, урьд жил гарсан хохирлыг нөхөж, МАХН-ын Төв Хорооны бүгд хурлын шийдвэр төл бойжуулах ажлыг зохион байгуулах тухай нөхөр Ю, Цэдэнбалын саяхан гаргасан гурван тоот албан даалгаврыг хэрэгжүүлэх хариуцлагатай үе тулгараад байна. Шинэ оны төл хүлээн авч бойжуулах нөр их ажил эхлэхэд сар гаруйхны хугацаа үлдлээ. Нам, засгийн авч хэрэгжүүлж байгаа олон чухал арга хэмжээ, мал аж ахуйд гарч байгаа тэргүүн туршлага, арга ажиллагааны үр дүнд малчид, төлчдийн ажиллах нөхцөл улам сайжирч, хэнд хөдөлмөр зохион байгуулалт боловсронгуй болсоор байна. Мал төллүүлж бааз, цогцолборт төл бойжуулдаг болсноор мал төллүүлэх цэгийн тоо цомхон болж, төлчдийн хөдөлмөр хөнгөвчлөгдөн мэргэжилтний хүчийг төл эмчлэх цөөн цэгт төвлөрүүлдэг болов. Мөн гүү, ингэ үнээг хашаа, баазад төллүүлдэг туршлага нэвтэрч үр ашгаа өгч байна. Одоогийн гол зорилт бол аймаг, сум нэгдэл, аж ахуй болон бригад, суурьд төл бойжуулах бэлтгэл хангасан байдлыг Хөдөө аж ахуйн Яамны зааврын дагуу нарийвчлан шалгаж дутууг яаралтай гүйцээх ажлыг хугацаа алдалгүй зохион байгуулах явдал мөн. 

Төллөх мал, төлд шаардагдах тэжээлийг суурь, бааз, суурь дундын фондод хатаж нөөцлөхийн зэрэгцээ, байгаль цаг уурын болзошгүй бэрхшээлийг давахад зориулсан нөөцийг заавал бэлтгэсэн байвал зохиомол ямар байх нь эх малын тарга хүч, арчилгаа маллагаанаас хамаардаг учир төллөх малд өдийгөөс эхлэн нэмэгдэл тэжээл өгөх хэрэгтэй. Гэхдээ хэд хичнээн малыг ялгаж яаж тэжээхийг сайтар нягтлан, өвс тэжээлийг үр ашигтай зарцуулах талаар оновчтой, шуурхай зохион байгуулалт хийх нь зүйтэй. Энэ ажлыг сайн хийж чадвал хэвийн өсөлт бойжилттой төл авах төдийгүй, мал жилбэгүй төллөдөг ноцтой бэрхшээл арилах болно. 

Нялх төл, төллөх малд дулаан байр, хэвтэр бууц маш чухлыг хүн бүхэн мэднэ. Тийм учраас төллөх малтай суурь бүхний хашаа байрын дулаалга, засварын чанарыг нэгбүрчлэн үзэж нарийвчлан шалгахдаа ялангуяа цэвэр үүлдрийн болон зарим мал, монгол үхэр, бог малын сууриудад энэ ажлыг ар онцгой үзэж зохион байгуулах хэрэгтэй. Үүний зэрэгцээ төлийн элгэвч нэмнээ, эм тарилга, ороох боох материалыг ойрын хугацаанд нөөцөлбөл зохино. 

Хавар төл малыг усаар хангах асуудал нэн чухал болдгийг санаж өрөмдмөл болон богино яндант худаг, усан сан, ус тээвэрлэх хэрэгслийг байнгын ажиллагаатай байлгах талаар холбогдох газар, уг ажлыг хариуцсан хүн бүр хүч анхаарал тавих цаг боллоо. Сууриуд гар усалгааны цэгийг зөвхөн хүнд үзүүлэх төдийгөөр хязгаарладаг дутагдал шинжийг жинхэнэ ёсоор ашиглахын тулд мал услах цагийг түлээ түлш, цас мөсний зохих нөөцтэй болгох нь чухал. 

Мал, төлийг эрдэс тэжээлээр хангахгүй бол төл бөөнтөх, бодисын солилцооны хямралд орж хорогдоход хүрдэг билээ. Иймээс суурь бүрт хүрэлцэх хэмжээний хужир шүү, эрдэс тэжээлтэй айхаас гадна ялангуяа ноолуурын ямаа, цэвэр, эрлийз үүлдрийн малын төл бойжуулахад тэжээх технологийг хатуу баримтлах, нөхцөлийг өдийгөөс бүх талаар бүрдүүлэх хэрэгтэй. Сум нэгдэл, аж ахуй бүр шаардагдах төлчний тооцоо гаргаж, дутагдахыг төв, суурин газраас томилж, хувийн болон аж ахуй бэлтгэлийг сайн хангуулах хэрэгтэй. 

Нэгдэл, сангийн аж ахуйн шеф байгууллага газрууд ч үзүүлэх тусламжаа хөл бойжуулах ажилд бүрэн чиглүүлэх цаг боллоо. Урьд жилүүдэд төл бойжуулах бэлтгэл хангалаа, шалгууллаа гэж цаасан дээр тавьсан тоо төдийгөөр санаа амраад уг бэлтгэлийг оновчтой хэрэглэх зохион байгуулалтыг орхидог дутагдал багагүй гарч байсныг өнөө жил хаана ч давтахгүй байвал зохино. 

Мал төллөж эхэлмэгц арав хоног тутам төлд диспансерчилсан үзлэг хийж, хөл бүр наад зах нь хоёр сарын хугацаанд малчин, мэргэжилтний байнгын хараа хяналтад байх шаардлагатай болдог. Иймээс бэлчээр тэжээлийг урьдчилан зохион байгуулалгүй төлийг алсын бэлчээрт эхтэй нь хамт явуулж сэнсрүүлдэг нь мөн л бэлтгэл зохион байгуулалт, хариуцлага, хараа хяналт муугаас болдгийг өдийгөөс санаж, урьдаас сайн бэлтгэх хэрэгтэй. 

Мал төллүүлэх үед малчид, төлчдийн ахуй, соёлын үйлчилгээ, өргөн хэрэгцээний бараа таваар, хүнсний зүйлийн хангамжийг онцлон анхаарч сайн бэлтгэх явдал төл бойжуулахын төлөө хийх зохион байгуулалтын ажлын томоохон хэсэг гэдгийг холбогдох яам, газар, орон нутгийн байгууллагууд анхаарвал зохино. Төл бүрийг гарз хохиролгүй бойжуулахын бэлтгэл, зохион байгуулалтын олон талтай ажлыг орон нутгийн намын байгууллага шууд гардан удирдаж, үүнд бүх хөдөлмөрчний хүчийг дайчилж. санаачилгыг өрнүүлэх хэрэгтэй. Бүх нийтийн тал бүрийн чармайлтын зэрэгцээ дээр дурдсан чухал ажлын бэлтгэл, зохион байгуулалтыг аль хэр зөв хийж, уг ажлыг удирдахаас энэ 1984 оны төл бойжуулах ажлын хувь заяа шийдвэрлэгдэнэ гэдгийг анхаарч ажиллавал зохино. 

