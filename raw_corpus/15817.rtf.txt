№168(15817)    
1984 ОНЫ ДОЛДУГААР САРЫН 14,
НАМЫН ХЭСГИЙН ЧУХАЛ ЗОРИЛТ

МАХН-ын дэвшүүлсэн нийгэм эдийн засгийн зорилтыг шийдвэрлэхэд намын анхан шатны байгууллагын бүрэлдэхүүн хэсэг болсон намын хэсгүүдийн гүйцэтгэх үүрэг улам бүр өсөн нэмэгдэж байгааг саяхан нийт аймаг, хотод болж өнгөрсөн намын хэсгийн зохион байгуулагчдын зөвлөлгөөн тод харууллаа. Эдгээр зөвлөлгөөн намын хэсгийн ажлын арга туршлагыг нэгтгэн дүгнэж, оршиж байгаа дутагдлын шалтгааныг илрүүлэн, арилгах арга замыг зааж, намын хэсгийн ажлыг цаашид сайжруулах талаар тодорхой зөвлөмж гаргалаа. 

Намын Төв Хороо намын хэсгүүдийн ажлыг сайжруулах, аж ахуй, соёлын төлөвлөгөөт зорилтыг биелүүлэх, хүн хүмүүжүүлэхэд үйл ажиллагааг нь чиглүүлж зохион байгуулалтын хувьд бэхжүүлэх талаар байнга анхаарал тавьж ажилласны дүнд сүүлийн таван жилд намын хэсгийн тоо хоёр дахин нэмэгдэж, ажлын нь арга барил дээшилсээр байна. 

Хөвсгөл аймгийн Баянзүрх сумын << Соёл >> нэгдлийн Эмчийн бригадын намын хэсэг коммунистын манлайлал, хөдөлмөрийн хамт олны идэвхжлийг өндөржүүлэх, бүтээлч тодорхой ажил зохиосноор намын XVIII их хурлаас хойш малчин коммунистууд нь том мал, төлийн хорогдолгүй байна. Намын хэсгийн бүтээлч ажиллагааны үр дүнд тус бригад аймагтаа ажлаараа тэргүүлж байна. 

Намын Төв Хорооны V ( 1982 оны ) бүгд хурал намын хэсгийн үүрэг роль өсч байгааг тэмдэглээд аймаг, хот, районы намын хороо, намын анхан шатны байгууллагаас намын хэсгийг удирдах арга барилаа байнга боловсронгуй болгох, тэдгээрийн тэргүүн туршлагыг нэгтгэн дэлгэрүүлэхэд онцгой анхаарал тавьж байхыг заасны дагуу сүүлийн үед аймаг хотын намын хороод багагүй ажил зохиолоо. 

Хөвсгөл, Өвөрхангай, Завхан, Булган, Архангай зэрэг аймгийн намын хороо, намын хэсгийн зохион байгуулагчдын нэгдсэн семинар үзүүлэх сургууль, онол практикийн бага хурал хийж нэвтрүүлэх тэргүүн туршлагын жагсаалт гаргаж, бригадын төвийг тохижуулахад анхаарал тавьснаар амжилтад хүрч байна. 

Намын хэсгүүд олон янзын нөхцөлд ажиллаж байгаа учраас арга барил нь ялгаатай, бүтээлч, ажил хэрэгч, шуурхай оновчтой, тодорхой байх шаардлагатай юм. Ийм бүтээлч ажиллагаа намын зарим хэсгийн ажилд бүрэн хэвшиж чадаагүй байна. Ялангуяа нам ХЗЭ-ийн хэсэг, хурлын намын хэсэг, нийтийн орон сууцны намын хэсэг, түр хэсгийн ажилд бүтээлч ажиллагаа дутаж байгааг аймаг, хотын намын хороо, намын анхан шатны байгууллагууд онцлон анхаарч, намын хэсгийн ажилд ялгавартай хандаж, үйл ажиллагааг нь эрчимжүүлэх талаар цаашид улам их зүйл хийх хэрэгтэй байна. 

Намын хэсгээс боловсон хүчин, мэргэжилтэнтэй ажиллан. ажилд нь хяналт тавьж, шийдвэр гүйцэтгэлийн нэгдлийг хангуулах ажил зохих хэмжээнд хүрч чадаагүй байна. Намын хэсгийн дотоод зохион байгуулалт, үзэл суртлын ажилд идэвхгүй хандах, хэлбэрдэх, тооны хойноос хөөцөлдөх дутагдал ч арилаагүй байна. Ажлын арга барил дутсанаас намын хэсгийн ажиллагаанд дан аж ахуйн ажлаар хөөцөлдөх хандлага үзэгдэж байна. 

Ийм учраас коммунистуудын хүчинд тулгуурлах, тэдний идэвх санаачилгыг өрнүүлэх, олон нийтийн байгууллага, аж ахуйн удирдах ажилтны хүч чадлыг нэгтгэн дайчлах зэрэг намын удирдлагын арга барилыг намын хэсгийн зохион байгуулагчдад түүнийг эзэмшүүлэх чухал шаардлага тавигдаж байна. Зөвлөлгөөн дээр ярилцсан туршлага, гаргасан зөвлөмжөө бүтээлчээр хэрэгжүүлж, намын XVIII их хурлын шийдвэр, VII таван жилийн төлөвлөгөөг бүрэн биелүүлэхэд коммунистууд, хөдөлмөрийн хамт олныг дайчлан зохион байгуулж, дэвшилт арга барилаар ажиллах нэн чухал зорилт тавигдаж байна. 

Намын хэсгүүд социалист уралдааныг эрчимтэй өрнүүлэх, нам, улс, хөдөлмөрийн сахилгыг бэхжүүлэхийг онцгой анхаарч, төлөвлөгөө таслах, чанар үр ашиг бууруулах, социалист өмч үрэгдүүлж шамшигдуулах, хуурч мэхлэх, нийгмийн хэв журамт зөрчих илрэлтэй тууштай тэмцэл хийхийг цаг үе шаардаж байна. Энэ шаардлагын үүднээс намын хэсэг хүн хүмүүжүүлэх, хөдөлмөрийн хүнтэй ажиллах арга барилаа өөрчлөн сайжруулах ёстой. 

Залуучууд, хөдөлмөрийн хамт одонтой үнэхээр үлгэр жишээч ажиллаж амжилт олж байгаа Булган аймгийн Баян-Агт сумын << Их ирээдүй >> нэгдлийн гуравдугаар бригадын намын хэсэг ( зохион байгуулагч нь Л. Шагдар ) , Өмнөговь аймгийн Баян-Овоо сумын << Говийн хөгжил >> нэгдлийн Халзан бригадын намын хэсэг ( зохион байгуулагч нь X. Жуурайдорж ) зэрэг тэргүүний хэсгүүдийн туршлагыг нийтийн хүртээл болгох талаар аймаг, хотын намын байгууллага тодорхой ажил хийх хэрэгтэй байна. Хүүхэд, залуучуудыг хүмүүжүүлэх ажлыг нийт ард түмний үйлс болгон дэвшүүлсэн намын XVIII их хурлын заалтыг хэрэгжүүлэх талаар намын хэсэг, тодорхой ажил зохиож үр дүн гаргах ёстой. 

Намын хэсгүүд хөдөлмөрчин олон түмний дунд өдөр тутам ажилладгийн хувьд гүнд нь амьдрах, санаа сэтгэлийг нь мэдэж байх, бүгдийг мэдэж байх, олон түмнийг таньж мэдэх, хандаж харилцаж сурах, тэдний итгэлийг бүрэн олж авах тухай их Лениний заалтыг амьдралд хэрэгжүүлж, ажлынхаа арга барил, үр нөлөөг дээшлүүлэх нь зөвлөлгөөний дэвшүүлсэн гол зорилт мөн. Намын хэсгүүд нь үйлдвэрлэл, соёл, үйлчилгээний анхдагч үндсэн нэгжид ажлаа төвлөрүүлж, хөдөлмөрийн хүнтэй өдөр тутам ажиллаж ажил, үйлчилгээний чанар, явцыг байнга хянаж, алдаа согогийг дор дор нь илрүүлэн шуурхай арилгуулж, намын удирдлагын аргыг бүтээлчээр хэрэглэж чадвал амжилтад хүрч чадна. Ингэхдээ үйлдвэрчин, залуучуудын эвлэлийн болон төр, олон нийтийн үүсгэл санаачилгын үндсэн байгууллагуудын ажлыг уялдуулан зохицуулж, тэдний хүчийг хүн хүмүүжүүлэх, улсын төлөвлөгөө биелүүлэх үйлсэд дайчлан чиглүүлэх нь нэн чухал юм. Зөвлөлгөөн дээр ярилцсан тэргүүн туршлагуудыг бүтээлчээр нэвтрүүлэн үр дүнд хүргэж, улам шургуу, дайчин давшингуй ажиллах чухал зорилт намын хүндтэй даалгавар хүлээсэн намын хэсгийн зохион байгуулагчдын өмнө тулгарч байна. 

