№137(16414)      
1986 оны зургадугаар сарын 8.
Социализмын эрч хүч 

Нийгэм - улс төр, шинжлэх ухаан - техникийн салбарт гарч байгаа асар их ахиц дэвшлээр тодорхойлогдсон манай үед дэлхийн улс түмний өмнө тавигдаж байгаа зорилтуудын шинэлэг байдал нь урьд хэзээ ч ингэж товойн тодорч байгаагүй биз ээ. Хүн нийгмийн хөгжлийн өнөөгийн үе шатаар дэвшин гарч ирж байгаа зорилтуудыг шийдвэрлэхээр социалист орнууд илүү зорилго төгөлдөр, эрч хүчтэй ажиллаж байна. Юу гэвэл, социализм нь мөн чанараараа ирээдүй өөд тэмүүлдэг, ирээдүйгээ бүтээн байгуулах учиртай билээ. 

Манай нийгмийн амьдралд эргэлтийн үе шат болсон ЗХУКН ын XXVII их хурал шинийг эрэлхийлэгч жинхэнэ ленинч уламжлалыг тод томруун илтгэн харууллаа. Их хурал өнөөгийн үс шатны дотоод, гадаад байдлын онцлогуудад гүн гүнзгий дүн шинжилгээ хийгээд, улс орны нийгэм - эдийн засгийн хөгжлийг хурдасгах, ард түмний аж байдлыг дээшлүүлэх стратегийг боловсрууллаа. 

Сүүлийн үед социалист хамтын нөхөрлөлийн ах дүү орнуудын эрх баригч марксистленинист намуудын их хурлууд ч түүний дотор саяхан ажлаа дуусгасан Монгол Ардын Хувьсгалт Намын XIX их хурал социализмын эрч хүч, түүний бат орших чадлыг үнэмшилтэй харуулав. 

МАХН үндэслэн байгуулагдсаны 65 жилийн ой саяхан болж, Ардын хувьсгал ялсны 65 жилийн ой болох гэж байгаа Монголын түүхийн хоёр тэмдэглэлт үйл явдлаар тодорхойлогдсон тийм үед их хурал боллоо. Монголын ард түмэн МАХН-ынхаа удирдлагаар хүүхэн энэ ахар богино хугацаанд феодализмын хүнд бэрх өвийг даван туулж, Лениний сургаал ёсоор капиталист биш хөгжлийн замаар шинэ амьдрал бүтээн байгуулах үйлсдээ гайхамшигт амжилт оллоо. Монголын ард түмэн Зөвлөлт Холбоот Улс, социалист хамтын нөхөрлөлийн бусад оронтой нягт хамтран ажилласнаар урьдын монголчуудын зөвхөн мөрөөдөж л болох байсан тийм амжилтад хүрлээ. Нийгмийн шударга ёсны зарчимд үндэслэсэн бөгөөд үйлдвэрлэх хүчний давшингуй өсөлтийг хангаж, хүн амын амьдралын түвшинг байнга дээшлүүлж, орчин үеийн соёл, шинжлэх ухаанд өргөн олон түмнийг хамруулсан нийгмийн тийм байгуулал тус улсад тогтсон юм. 

Социалист Монголын үлгэр дууриал нь урьд боолчлогдож, нийгэм - эдийн засгийнхаа хөгжлөөр хоцрогдсон бөгөөд колоничлол, шинэ колоничлолын хараат байдлын гав гинжийг тасдан, ирээдүйдээ хүрэх үр ашигтай арга замыг сүвэгчилж, социалист чиг баримжааг сонгож авч байгаа улс түмэнд эдүгээ улам бүр чухал ач холбогдолтой болж байна. 

МАХН-ын XIX их хурал түрүүчийн их хурлын шийдвэр, Намын Төв Хорооны ээлжит бус VIII Бүгд хурлын чиг баримтлалыг хэрэгжүүлэн биелүүлэх талаар хийсэн ажлынхаа дүнг гаргаад, ажилчин анги, хоршоолсон ард, ардын сэхээтний бие хайргүй, нөр шургуу хөдөлмөрийн үр дүнд социалист бүтээн байгуулалтын шинэ шинэ өндөрлөг өөд итгэл төгс урагшлах, хөдөлмөрчдийн материаллаг болон оюуны эрэлт хэрэгцээг илүү бүрэн дүүрэн хангах бат найдвартай баазыг тус оронд бий болгосныг бүрэн иш үндэстэй нотоллоо. 

Улс оронд бий болоод байгаа асуудалд коммунист ёсоор хариуцлагатай хандах уур амьсгалыг их хуралд бий болгосон чухам тэдгээр зорилгод төлөөлөгчдийн анхаарал төвлөрч байв. Бодит байдлыг үнэн мөнөөр нь үнэлж дүгнэх, байгаа дутагдал доголдлыг намч байр сууринаас илэн далангүй илрүүлэх, тэдгээрийг арилгах тодорхой арга хэмжээг тодорхойлох гэсэн эрмэлзэл их хурлын төлөөлөгчдийн хэлсэн үгэнд нэвт шингэжээ. 

Монголын коммунистуудын их хурал ойрын үед баримтлах намын дотоод, гадаад бодлогын гол чиг шугамыг тодорхойллоо. Их хурал 1986 - 1990 онд улс орныхоо эдийн засаг, нийгмийг хөгжүүлэх Үндсэн чиглэлийг батлаад, шинэ наймдугаар таван жилийн төлөвлөгөө Монгол оронд социализмын материал техникийн бааз байгуулах намын программын зорилтыг хэрэгжүүлэхэд чухал үе шат болно гэдэгт бат итгэж байгаагаа илэрхийлэв. Их хурал намын удирдан чиглүүлэх ролийг цаашид өрнүүлэх, намын дотоод ардчиллыг бэхжүүлэх. үзэл суртал, зохион байгуулалтын ажлын арга барилыг орчин үеийн шаардлагын түвшинд хүргэх тодорхой арга хэмжээ товлов. 

Социалист хамтын нөхөрлөлийн орнуудын нягт харилцан ажиллагаа бол тэдгээрийн бүтээн байгуулах төлөвлөгөөг хэрэгжүүлэх чухал нөхцөл мөн. Ийм харилдан ажиллагаа нь ах дүү орон бүрийн болон бүхэлдээ дэлхийн социализмын эрх ашигт нийцэж байна. Энэ талаар ч гэсэн амьдрал шинэ шинэ шаардлага дэвшүүлэн тавьж байна. Одоо хамтын ажиллагааг жирийн нэг өргөжүүлэх нь нэгэнт хангалтгүй болжээ. Энэ хамтын ажиллагааг социалист эдийн засгийн интеграцын шинэ үе шатанд тохирохуйц чанарын шинэ шатанд гаргах нь чухал. МАХН-ын XIX их хурал үүнээс үүдэн, 2000 оныг хүртэл БНМАУ, ЗСБНХУ-ын эдийн засаг, шинжлэх ухаан техникийн хамтын ажиллагааны урт хугацаат программ түүнчлэн ЭЗХТЗ-ийн гишүүн орнуудын шинжлэх ухаан техникийн дэвшлийн Цогцолбор программын ач холбогдлыг онцлон тэмдэглэв. 

МАХН-ын XIX их хурал олон улсын асуудлыг ихээхэн анхаарав. Их хурал Зөвлөлт Холбоот Улс, социалист бусад орны гадаад бодлогын энх тайванч санаачилгатай бүрэн санал нэгтэй байгаагаа илэрхийлж, 2000 он гэхэд хүн төрөлхтнийг цөмийн болон үй олноор устгагч бусад зэвсгээс ангижруулах зөвлөлтийн программыг халуунаар дэмжээд, Азийн аюулгүй байдлыг хангах асуудалд иж бүрэн хандах үзэл санааг амьдралд хэрэгжүүлэх нь зүйтэй гэж үзлээ. Ази тивийн төв дунд, Улаанбаатар хотноо хуралдсан их хурлын индрээс Ази, Номхон далайн улс хоорондын харилцаанд хүч үл хэрэглэх механизм бий болгох тухай социалист Монголын түрүүчийн дэвшүүлсэн саналыг нотоллоо. Их хуралд дэлхийн 68 орны 73 төлөөлөгчид оролцсон нь олон улсын тайзнаа БНМАУ-ын нэр хүнд өссөний бас нэг гэрч боллоо. 

Монголын коммунистууд, монголын нийт хөдөлмөрч ард түмэн их хурлынхаа шийдвэрийг хэрэгжүүлэх ажилд орлоо. Тэд тавьсан зорилгоо биелүүлэхдээ Зөвлөлт Холбоот Улс, социалист хамтын нөхөрлөлийн ах дүүгийн барилдлагаагаар нэгдсэн орнуудын зүйл бүрийн дэмжлэгийг хойшид ч авна гэдэгт итгэл дүүрэн байж болно. Марксизмленинизм, социалист интернационализмын зарчмын үндсэн дээр ЗХУКН, МАХН болон ЗСБНХУ, БНМАУ-ын хоорондын уламжлалт найрамдал, ах дүүгийн хамтын ажиллагааг монголын коммунистууд хойшид ч бэхлэгдэн гуйвшгүй шийдвэр төгс байгааг зөвлөлтийн хүмүүс сэтгэл ханамжтай тэмдэглэж байна. 

