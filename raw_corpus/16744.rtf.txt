№154(16744]       
1987 оны зургадугаар сарын 28 
Эрдэм дэлгэрүүлэгчдийн шинэ   зорилт

Монголын эрдэм дэлгэрүүлэх нийгэмлэгийн сахих болж өнгөрсөн ээлжит их хурал нийгэмлэгийн төв орон нутгийн байгууллагаас хөдөлмөрчдийн шинжлэх ухааны мэдлэг, ерөнхий болон улс төрийн боловсролыг дээшлүүлэх талаар зохиож байгаа ажилд зарчмын дүгнэлт хийж, лекцийн суртал нэвтрүүлгийн агуулгыг гүнзгийрүүлж, хэлбэр, зохион байгуулалт өөрчлөн сайжруулах, үр нөлөөг хэлбэрэлтгүй дээшлүүлэх ажлын шинэ зорилтыг тодорхойллоо. Хоёр их хурлын хооронд шинжлэх ухаан техникийн төрөл бүрийн салбарын орчин үеийн ололт амжилтыг сурталчилж, эрдэм мэдлэг дэлгэрүүлэх хүндтэй үйлсэд хүч анхаарлаа төвлөрүүлэн ажилладаг тэргүүний байгууллага, лекторын тоо нэмэгдэж, лекцэд хүн амын өргөн давхаргыг хамрах талаар зарим ахиц гарсан байна. 

Нийгэмлэгийн зарим салбар, бүлгийн ажилд сонсогчдод системтэй мэдлэг олгох зорилгоор хүн амын эрэлт хүсэлтэд тулгуурлан захиалгад лекц унших. лекцийн чанар, лекторын ур чадварт сонсогчдоор үнэлэлт өгүүлэх, шилдэг лекц. лектор шалгаруулах уралдаан зарлаж дүгнэх зэрэг хэлбэр хэвшиж байгаа нь лекцийн суртал нэвтрүүлгийн үр нөлөөг дээшлүүлэхэд тусалж байна. 

МАХН-ын XIX их хурлаас лекцийн суртал нэвтрүүлгийн сонгогчдын сонирхож байгаа чухал чухал асуудлыг хөндсөн, шинэ сэргэг бөгөөд гүнзгий агуулгатай, баялаг мэдээлэлтэй явуулж, хүмүүсийн оюун санааг үнэхээр баяжуулж, идэвх санаачилгыг өрнүүлэхэд түүнийг чиглүүлэх талаар дэвшүүлсэн зорилт хангалтгүй хэрэгжиж байгааг их хурал тэмдэглэв. Лекцийн суртал нэвтрүүлэгт хэлбэрдэх, оромдох, цаас харж үгчлэн унших, сонгогчдын эрэлт шаардлагаас хөндий номчирхон нурших зэрэг хуучирсан арга барил, хэв загвар давтагдсаар байгааг МЭДН-ийн VI их хурлын тайлан илтгэл, хүмүүсийн хэлсэн үгэнд тодорхой баримтаар шүүмжилсэн билээ. 

Лекцийн суртал нэвтрүүлэгт оршиж байгаа гол дутагдал нь лекторуудын боловсруулан уншиж байгаа лекцийн нэлээд хэсэг хөдөлмөрийн хамт олны шийдвэрлэж байгаа зорилт, амьдрал, практикаас тасархай, хэлбэр, хэл найруулга, хөндөж тавьсан асуудлын аль алинаар олны сонирхол татаж, урам идэвхийг сэргээх чадвараар сул, лекторуудын сонсогчдоо ойлгож зохион байгуулах, харилцан ажиллах эв дүй, бүтээлч үйл ажиллагаа нэн хангалтгүй, хүмүүсийг идэвхгүй байдалд оруулдаг хэвшмэл хэлбэрээс салж чадахгүй байгаа явдал мөн. Лекцийн суртал нэвтрүүлгийн ажилд оршиж байгаа дутагдлыг шийдвэртэй арилгах, их хурлынхаа заалт шийдвэрийг хэрэгжүүлэхэд шинэ арга барилаар хандаж. намын үзэл суртлын ажлын энэ чухал хэлбэрийн үр нөлөөг шинэ шатанд гаргах нь МЭДН-ийн төв. орон нутгийн байгууллагын нэн чухал зорилт болж байна. 

Лекцийн сэдвийн дотор хөдөлмөрчид, залуучуудад коммунист ёс суртахуун, нийгмийн шударга ёсыг эрхэмлэн хүндэтгэх, эх оронч, интернационалч үзэл, санаа аливаа харш үзэгдлийн эсрэг эвлэршгүй тэмцэх, байгаль орчин, хүн төрөлхтний соёл иргэншлийн үнэт зүйлийг нандигнан хайрлах үзэл хүмүүжил олгох, нийгэм, эдийн засгийн тулгамдсан асуудлуудыг шийдвэрлэхэд дайчилсан сэдэв чамлалттай, байгаа цөөн нь тэр бүр тодорхой үр өгөөжтэй болж чадахгүй байна. Лекцийн суртал нэвтрүүлэгт хэрэглэх техник хэрэгслийн хангамж, хүрэлцээ, ашиглалт муугаас лекц голдуу хуурай, сунжруу ярианы хэлбэрээр үргэлжилж, үр нөлөө нь буурдгийг их хурал дээр олон хүн шүүмжилсэн юм. Лекцийн суртал нэвтрүүлэгт тэргүүн туршлага сурталчлах, хоцрогдол, доголдлыг нэр хаягтай шүүмжлэн засч арилгах арга замыг тодорхойлон биелэлтийг шуурхай зохион байгуулах асуудал дутагдалтай байгаа нь түүний үр нөлөөг ихээхэн сулруулж байна. 

Лекцийн суртал нэвтрүүлгийн үр нөлөөг дээшлүүлэх чухал нөхцөл сонсогчдын оюуны эрэлт хэрэгцээг нарийн тусгаж, хөдөлмерийн хамт олны шийдвэрлэж байгаа зорилттой нягт холбох асуудлыг боловсруулах чиглэлээр сонгогчдын дунд социологийн судалгаа явуулан тэр үндсэн дээр бичиж, уншиж байгаа лекцийн бүтцийг шинэчлэх шаардлагатай байна. Ялангуяа намын XIX их хурлаас дэвшүүлсэн нийгэм, эдийн засгийн зорилтын дотор чухал байр эзэлж байгаа ажил, бүтээгдэхүүний чанар, үр ашгийг дээшлүүлэх асуудалд онцгой анхаарах хэрэгтэй. Лекцийн бүтцийг тогтоохдоо хүний хүчин зүйлийн ролийг дээшлүүлэх, залуучуудын хүмүүжлийн асуудал, сахилга, дэг журмыг бэхжүүлэх, манай урагшлах хөдөлгөөнд саад болж байгаа аливаа харш үзэгдлийн эсрэг тэмцэх зэрэг олон нийтийн санаа бодлыг төвлөрүүлэх чухал сэдвээр унших лекцийн тоог нэмэгдүүлэх хэрэгтэй байна. 

Лекторын ур чадварыг өндөржүүлж, лекцэд техник хэрэгсэл өргөн ашиглах нь түүний үр нөлөөг дээшлүүлэх чухал арга юм. Иймээс лекц унших, үзүүлэн таниулах материал бэлтгэх, хэрэглэх хуучирсан аргыг өөрчлөх, лекторын бүрэлдэхүүнийг шинэчлэн ахмад залуу лекторын арга туршлагыг солилцуулах, лектор бэлтгэх систем, гарын авлага материалаар хангаж байгаа одоогийн хэлбэрийг шинэчлэн боловсронгуй болгох арга хэмжээг ойрын үед авах шаардлагатай байна. МЭДН-ийн захиргаа жил бүр 1 2 хэвлэлийн хуудас, хориод нэр төрлийн товхимол бэлтгэн хэвлэлд шилжүүлдэг боловч тэр нь олон жилээр дарагдаж, тоо баримт нь хуучирч, ач холбогдлоо алдсан үед гарч байгаа дутагдлыг арилгаж, эрдэм мэдлэгийн төрөл бүрийн салбарыг хамарсан цуврал товхимол бэлтгэх, түүнийг хэвлэн тараах хялбар дөхөм аргыг боловсруулан хэрэгжүүлэх нь чухал байна. 

ЗХУын << Знание >> болон ах дүү социалист бусад орны эрдэм дэлгэрүүлэх байгууллагын туршлагыг судалж нэвтрүүлэх замаар МЭДН-ийн бүх шатны байгууллагын үйл ажиллагааг өөрчлөн сайжруулж, лектор, идэвхтнүүдийн санаачилгыг өрнүүлэх нь их хурлын шийдвэрийг хэрэгжүүлэх чухал нөхцөл мөн. МАХН-ын XIX их хурлаас лекцийн суртал нэвтрүүлгийн салбарт дэвшүүлсэн зорилтыг хэрэгжүүлэхэд МЭДН-ийн Төв, орон нутгийн байгууллага, идэвхтнүүдийн хүч чармайлт, идэвх санаачилгыг өрнүүлэн, тодорхой удирдлага, чиглэлээр хангаж ажиллах нь намын байгууллагуудын чухал зорилт мөн. 

