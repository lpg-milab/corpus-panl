№103(17320).     
1939 оны дөрөвдүгээр сарын 30.
ЭВИЙН СҮҮН ИХ ДАЛАЙ

<< Эдүгээ олон улсын харилцаа онол, практикийн зарчмын шинэ зүйлээр баяжиж, шинэ нөхцөл бүрэлдэн тогтож байна. 

Өнөөгийн ертөнцөд, гүнзгий зөрчил, дайсагнал хэвээр байгаа боловч улс төрийн шинэ сэтгэлгээний үзэл санаа олон улсын харилцаанд улам хүчтэй нөлөөлж байгаа бөгөөд сансар цөмийн эрин үед улс гүрнүүд хамтдаа аж төрж, энх амгалан оршихоос өөр арга замгүй болохыг нийтээр хүлээн зөвшөөрч байна. 

Үзэл суртал, бусад ялгааг шалтаг болгохгүйгээр энх тайвнаар зэрэгцэн орших, итгэлцэх, сайн хөрш байх, харилцан ашигтай хамтын ажиллагаа тогтоон хөгжүүлэх нь цаг үеийн бодит байдалд нийцсэн олон улсын харилцааны ирээдүйтэй хандлага болов >> гэж МАХН-ын Тов Хорооны V бүгд хурал тэмдэглэсэн билээ. 

Дэлхийн олон улс гүрэн бүрт өөр өөрийн өвөрмөц байдал, бэрхшээлд шийдвэрлэгдээгүй асуудал бий боловч өнөөгийн хөгжлийн диалектик ёсоор хүн төрөлхтний нийтийн соёл иргэншлийн болон улс орон, ард түмэн бүрийн эрх ашигтай түгээмэл холбоотой дэлхийн хэмжээний асуудлууд бий болж, тэдгээр нь хурцдаж байгаа тухайд бол хамтын чармайлт, хамтын оюун ухаан, нэгдэл нягтрал шаардагдах ёстойг гүнзгий ухамсарлаж байна. Байгальд ухаалаг хандах, хүрээлэн байгаа агаар, үе, шим мандлыг хордуулахгүй, ургамал, амьтан, газар шороог хайрлан хамгаалах нь хүн төрөлхтний нийтийн үйл хэрэг болж байна. Шавхагдашгүй биш гэдэг нь тов тодорхой болсон манай гаригийн нөөц баялгийн тухай асуудал ч хүн төрөлхтний анхаарлыг нэгэн сэтгэл, нэгдмэл халамжид төвлөрүүлж байна. 

Дэлхийн өргөн уудам нутагт өлсгөлөн, үгээгүй хоосон байдлыг эцэс болгох талаар хүн төрөлхтөн нийтээр санаа тавих тухай, архаг хуучин болон шинээр гарч ирсэн аймшигт өвчний тухай асуудал ч бүхэнд хамааралтай юм. 

Өнөөдөр сансар, огторгуй, нарны аймаг, далай, тэнгисийг танин мэдэх талаар ухаалаг хамтран ангилах, танин мэдсэнээ нийт хүн төрөлхтний тусын тулд зориулах тухай бас ярьцгааж байгаагийн учир нь олон үндэстний хамтын нийгэмлэг бөмбөрцөг гэдэг нэг л гэрт аж төөрцгөөдөгтэй холбоотой. 

Улс орон, ард түмэн бүрийн эрх ашиг, хувь заяа харилцан шүтэлцээтэй, хоорондоо нягт уялдсан юм гэдэг нь энэ бүхнээс илэрхий. Нийтээрээ өнөөдөр ч, маргааш ч эсэн мэнд аж төрж, аз жаргалтай байхын төлөө хүн төрөлхтөн хүч чармайлтаа нэгтгэх учиртай. Хүн төрөлхтөн бүхэлдээ энх тайвныг эрхэмлэн дээдэлж дайны аюулыг эгнэгт зайлуулж, эв найртай аж төрж баймаажин нийтэд хамаатай, нийтийн эрх ашигтай амин холбоотой олон тооны асуудлыг нааштай шийдвэрлэх нөхцөл бололцоог бүрдүүлнэ. 

Атомын эрчим хүчийг цэрэг дайны зориулалттай ашиглах санаархал төрсөн цөмийн зуунд орсноороо хүн төрөлхтөн үхэшгүй мөнх орших баталгаагаа эрмэлзээтэй болгосныг манай гаригийн улс төрийн бодлоготнууд, эрдэмтэд, ерийн эрүүл сэтгэлгээтнүүд ойлгож байна. Хүн төрөлхтнийг олон дахин устгана гэдэг зөв сэтгэлгээгээр бол боломжгүй мөртлөө техникийн хувьд одоо боломжтой болсон билээ. Өнөөдөр стратегийн шумбагч ганц онгоц л дэлхийн хоёрдугаар дайн шиг хэд хэдэн дайныхтай тэнцэх тийм их хөнөөн устгах хүчийг тээж явна. Цөмийн дайнд хэнд ч ялалт олдохгүйн адил зэвсэглэлээр хөөцөлдөхөд хязгаар ч үгүй, ялалт ч ирэхгүй. Цөмийн дайн гарлаа гэхэд дэлхийд амьд амьтан байтугай ургамал, хад чулуу хүртэл янзандаа үлдэхгүй нь мэдээж юм. 

Энх тайван, эв нэгдлийн тугийн дор нэгдэн нягтарч, эв найртайгаар бүтээн байгуулж, аж төрөхөөс завд хүн төрөлхтөнд байхгүйг ч өнөөгийн нөхцөл байдал тодхон сануулсаар байна. 

Улс төрийн шинэ сэтгэлгээ, түүнийг хэрэгжүүлэх нийтийн хүч чармайлт л манай бяцхан гаригийг сүйрлээс аварч, хүн төрөлхтөнд аз жаргал, мөнхийн энх тайвныг бэлэглэж чадна гэдгийг зөвлөлтийн аугаа их ард түмэн социалист ертөнц нэр төртэй мэдэгдэж түүнийгээ ажил хэрэг болгохын төлөө эрс шийдэмгий, цуцалтгүй тэмцэж байна. Амжилт олж, ахиц дэвшил ч гарч байна. Тухайлбал зэвсэг хураах үйл явцын бодит эхлэл тавигдлаа. Хоёр ангиллын цөмийн зэвсгийг анхлан устгах ажилд орлоо. ЗХУ, Европ, Азийн зарим оронд түр байрласан цэргээ татаж, зэр зэвсэг үйлдвэрлэдэг завод фабрикаа өргөн хэрэгцээний бараа хийхээр өөрчилж эхэллээ. Стратегийн давшилтын зэвсгийг хорогдуулах талаар эрчимтэй яриа хэлэлцээ хийж байна. Химийн зэвсгийг устгах, Европт зэвсэгт хүч, ердийн зэвсэглэлийг хорогдуулах найдвар төлөө бий болж байна. Саад бэрхшээл тохиолдож байгаа ч гэсэн бүс нутгийн мөргөлдөөнийг эв зүйгээр шийдвэрлэх хандлага давамгайлах боллоо. Дэлхийн улс төрийн уур амьсгал нийтдээ зөөлөрч, дорнод, өрнөдийн эв түнжин сайжирч байна. Олон улсын харилцаан дахь улс төрийн шинэ сэтгэлгээний ач үр ийнхүү мэдэгдэхүйц болж байна. 

МАХН, монголын ард түмэн манай гаригийн энх тайван, улс түмэн, хүн төрөлхтний эв нэгдэл, найрамдал нөхөрлөлийн төлөө тууштай тэмцэлд нэгдэн орж, тодорхой санал санаачилга гаргаж, өөрөөсөө шалтгаалах бүхнийг хийж ирлээ. Ази, Номхон далайн бүс нутагт ч, алс тэртээ Латин Америкт ч буун дуу биш, бүүвэйн дуу уянгалж байх болтугай гэж монгол хүн сүүгээ өргөж, ерөөлөө тавьж байдаг билээ. 

<< Эвдрэлийн цусан далайг хувиргаж. эвийн сүүн их далай болгоё >> гэж дуулцгаадаг маань ч ойлгомжтой. 

МАХН, монголын хөдөлмөрчин ард түмэн олон улсын эв санааны нэгдлийн өдөр Майн нэгнийг хүн төрөлхтөн эх дэлхий дээрээ эв найртай аж төрж, нийтлэг тулгамдсан асуудлуудаа хамтын оюун ухаан, хуч чармайлтаар шийдвэрлэх итгэлцлийн баяр болгон. өргөн дэлгэр тэмдэглэж байна. . 

Майн нэгэн мандтугай! Манай дэлхий энхжтүгэй! 

