Та мөнгөө дутуу авч байгаа юм биш биз

Гадаадад удсан танил залуу маань өөрт тохиолдсон явдлыг халаглан байж ярьсан юм. Түүний орсон дэлгүүрт кассын ажилтан нэгэн эмэгтэйг муу үгээр булж, загнаж байх юм гэнэ. Тэр эмэгтэйг өмөөрөн үг хэлтэл над руу дайрч, заал зохион байгуулагч нь хүртэл хамжсан гээд бодоход манай үйлчилгээний соёл дэндүү муу байна. Ядаж өмссөн хувцас, будсан нүүр, хиртэй хумсыг нь ээ. Тэр дэлгүүрээр дахин үйлчлүүлэхгүй хэмээн найз маань андгайлж байсан юм. Энэ бол манайд бараг нийтлэг байдаг дүр зураг. Хэзээд хэрэглэгчийн зөв. Хэрэглэгч бол бидний бизнесийн үндэс гэдгийг манайхан мэддэг ч яагаад хэрэгжүүлдэггүй юм бол оо? Ингээд сургалт судалгааны LADY төвийн ИМАКО группын маркетингийн албаны дарга П.Эрдэнэтулгатай уулзлаа.
-Сайн байна уу? Танд энэ өдрийн мэндийг хүргэе. Дээрх жишээний талаархи таны бодол? -Дээрх жишээ ч элбэг байгааг бид өдөр тутам бэлхнээ харж байдаг. Хэрэглэгчтэйгээ муухай харьцана гэдэг түүний өөдөөс бульдог нохойгоо турхирснаас өөрцгүй гэдэг. Гэтэл манай үйлчилгээний ажилтнууд наад захын баримтлах дэг жаягийг мэдэхгүйгээсээ болоод байгууллагын нэр хүндийг унагааж орхидог. Хэрэглэгчдэд таагүй хандаж үл хүндэтгэсэн байдал гаргалаа гэж бодоход таны байгууллага л хохирно. Хэрэглэгчээс ирсэн гомдол гэдэг бол үйлчилгээний ажилтны ажлын гологдол мөн. -Манай үйлчилгээний байгууллагууд үйлчилгээний соёл, хэрэглэгчтэй харьцах ёс зүйн мэдлэг хэр түвшинд байдаг гэж боддог вэ? -1990-ээд оны дунд үеэс хойш үйлчлэх соёл харьцангуй дээшилж байгаа. Гэхдээ одоо бүгд нэг түвшинд оччихоод бие биеэсээ ялгарч чадахгүй байна. Үйлчилгээний байгууллагын амжилтын гол үндэс харилцааны соёл гэдгийг бүгд мэддэг ч хэрэглэгчийн өмнө байнга бөхөлзөж хүндэлж байх ёстой гэдгээ сайн ойлгохгүй байгаа нь нууц биш. Ер нь дан ганц бараа бүтээгдэхүүний талаар мэдлэг хангалттай байсан үе өнгөрч үйлчилгээний ажилтан харилцааны эв дүй, үйлчилгээний маркетингийн мэдлэг, дадлага сайтай байх шаардлага тавигдаж байдаг. Ингэж байж л танай байгууллагын орлого, нэр хүнд, ашиг нэмэгдэж зах зээлийн чанар хадгалагдана. -Үйлчилгээний байгууллага яавал өөрчлөгдөх вэ? -Ерөөсөө л хүмүүсээ тасралтгүй сургах хэрэгтэй. Үйлчилгээний соёлын болон хэрэглэгчийн сэтгэл зүйн талаар мэдлэг борлуулалтыг нэмэгдүүлдэг. Үйлчилгээний ажилд өдөр бүр тохиолддог хэцүү бэрхшээлтэй асуудлуудыг шийдэхэд чиглэсэн кейс-трейнинг хослуулсан сургалт үр дүнгээ өгдөг. Сэтгэл хангалуун бус хэрэглэгчийн сэтгэл ханамж, тэдний санал гомдлыг зөв сонсч шийдвэрлэхэд сургах хэрэгтэй. Ер нь бол бизнест хамгийн чухал нь харилцааны эв дүй байдаг. Харин харилцааны чадварыг сайжруулах хөшүүрэг бол хэрэглэгчийг хүндлэх явдал, тэдний сэтгэл зүйг ойлгох гэдгийг хүлээн зөвшөөрөх хэрэгтэй. Гэтэл байгууллагын дарга захирлууд үүнийгээ сайтар мэддэг ч тэдний удирдлаган дор ажиллаж байгаа үйлчилгээний ажилтнууд барааг зарах биш, харж л суудаг гэдгийг тэр бүр анзаардаггүй юм. Мөн байгууллагын хүний нөөцийн ажилтнууд гойд анхаарах зүйл бол үйлчилгээний ажилтны мэдрэмж, харилцах чадварыг хөгжүүлж, үргэлж сургаж дадлагажуулдаг байх явдал юм. Хүний нөөцийн менежерүүд бараа зардаггүй ч түүнийг зардаг хүмүүсийг сонгон шалгаруулдаг тул үүнийг сайтар бодож, удирдлагадаа ойлгуулж байх ёстой. -Тэгвэл танай ИМАКО группын сургалтыг үүнд чиглэсэн байдаг гэж ойлгож болох уу? -Болно. Сургалт хийхээс өмнө байгууллагын дотоод уур амьсгалд таагүй үзэгдэл гарч, ажилтнууд бие биенийхээ өөдөөс уцаарлан харьцаж, улмаар үүнийхээ стресс дарамтыг хэрэглэгчдэд гаргах зэрэг сөрөг үзэгдэл байсан бол засч болдог. ИМАКО группын сургалт нь үйлчлүүлэгчидтэйгээ харьцахдаа ихэмсэг бус эелдэг байх борлуулалтын техник, үйлчилгээний стандарт, хэрэглэгчтэй харилцах ёс зүйн мэдлэгийг кейс, трейнинг, жүжигчилсэн хэлбэрээр онол практикийг хослуулан олгодог. -Үйлчилгээний маркетинг гэдэг дан ганц бизнесийн байгууллагуудад хамаатай зүйл үү? -Үгүй. Тэгж ойлговол өрөөсгөл болно. Төрийн үйлчилгээний байгууллага ч гэсэн үүнд анхаарлаа хандуулах нь чухал. Хүн амын хүсэж буй үйлчилгээг төрийн нэрийн өмнөөс гүйцэтгэж байгаа албан тушаалтан төрийн нэрийн өмнөөс хэрэглэгч буюу ард түмэнтэй таагүй харилцахыг хориглодог. Төрийн үйлчилгээнээс хүртэх сэтгэл ханамж их байх тусам үр ашгаа өгнө. -Үйлчилгээний интерактив маркетингийн сургалтын онцлог? -Урьдчилан тандалт ажлын байрны зураг авалт хийж, хэрэглэгчийн санаа бодлын судалгаа тухайн байгууллагын онцлогт төлөвлөгөө боловсруулдаг. Сургалтын процесс, явцыг байнга эргэж тойрч, сургалтын үр дүн, өгөөжийг практикт биелэлээ олтол нь хамтран ажиллаж чаддагт байгаа юм. -ИМАКО групп өөр бусад ямар чиглэлээр ажилладаг вэ? -ИМАКО гэдэг нь өөрөө интерактив /харилцан шүтэлцээт/ маркетинг консалтинг буюу үйлчилгээний маркетингийн зөвлөх баг юм. Бид үйлчилгээний интрактив маркетингийн сургалтаас гадна Professional code буюу байгууллага доторх дүрэм журам, үйлчилгээний стандартыг боловсруулдаг. Үйлчилгээний байгууллагын PR-ын бодлого, зар сурталчилгааны маркетинг, эргономика албан байгууллагын дотоод тохижилт, ландшафт дизайн, интерьер-график дизайн, брэнд маркетингийн болон үйлчилгээний маркетингийн бүхий л зөвлөгөөг өгдөг. -ИМАКО группын сүүлийн үеийн сонин? -Энэ хавар ИБМУТ, ШШБГ, "Баянгол" ресторан, зочид буудал, хотын түргэн тусламжийн газарт захиалгат сургалт хийв. Наймдугаар сарын 11, 24-нд хэрэглэгчийн сэтгэл зүй, үйлчилгээний ажилтны ёс зүй, борлуулалтын техник, үг хэлээр бараа бүтээгдэхүүнээ худалдах арга, давуу талаа ятган үнэмшүүлэх чадвар олгох зорилготой /бизнес риторик/ томоохон сургалтыг зохион байгуулах гэж байгаа болно. Та бүхэн сонирхвол 317989, 99110824, 99117059 гэсэн утсаар санал солилцож болно. 
Д.ТАМИР 


