№213 (15862)       
1984 ОНЫ ЕСДҮГЭЭР    САРЫН 5
ХУУЛЬ ЭРХИЙН СУРТАЛ НЭВТРҮҮЛЭГ

Социалист нийгмийн шинэ хүнд ертөнцийг үзэх коммунист үзэл, улс төр, ёс суртахуун, хууль эрхийн өндөр соёл, иргэн хүний шулуун шударга зан, бүх ард түмний хүсэл зоригийн илэрхийлэл болсон төрийн хуулийг гуйвалтгүй сахин биелүүлдэг чадварыг бүрэлдүүлэн тогтоох нь манай намын үзэл суртлын ажлын нэг гол зорилт мөн. Иймээс ч МАХН-ын XVIII их хурал: << Хөдөлмөрчид, ялангуяа, залуучуудын хууль эрхийн хүмүүжлийг хүчтэй болгож, түүнийг хамт олны тодорхой зорилт, мэргэжлийн болон бусад онцлогтой нягт уялдуулан зохион байгуулах хэрэгтэй гэж заажээ. 

Хүн амын дунд зохиож байгаа үзэл суртлын ажлын дотор хууль эрхийн суртал нэвтрүүлэг чухал байр эзэлдэг. БНМАУ-ын Ардын Их Хурлын найм дахь удаагийн сонгуулийн III чуулганаар хөдөлмөрчдийн хууль эрхийн хүмүүжлийг дээшлүүлэх зорилтын тухай хэлэлцээд гаргасан шийдвэрийг хэрэгжүүлэх талаар сүүлийн жилүүдэд ихээхэн ажил зохиож байна. 

Эрх зүйн сургалтын систем бүрэлдэн тогтов. Одоо ерөнхий боловсрол, техник мэргэжлийн болон тусгай дунд, их, дээд сургуульд 32 - 120 цаг төр, эрх зүйн үндэс, хууль тогтоомж судлуулж байна. Түүнчлэн хөдөлмөрчдийн хууль эрхийн мэдлэг дээшлүүлэх 2000 гаруй байнгын болон түр сургуульд 125 мянган хүн хамрагдаж хууль, тогтоомж судалж байна. 

Хууль эрхийн сурталчилгааг өргөжүүлж, арга хэлбэрийг нь сайжруулахад тодорхой ахиц гарлаа. Сүүлийн гурван жилд хууль зүйн сэдэвт аман ухуулгын тоо түүнд хамрагдагчид 2, 9, төв орон нутгийн сонин хэвлэлд нийтлэгдсэн материал 1, 7, боловсруулсан лекц, сурталчилгааны материалын топ 1, 8, хууль сурталчлах булан танхим байгуулсан үйлдвэр байгууллагууд 1. 6 дахин нэмэгджээ. Радио, телевизийн << Иргэн ба хууль >> , << Хууль зүй >> нэвтрүүлэг тогтмолжив. 

Гэвч хууль эрхийн суртал нэвтрүүлгийн ажлын чанар, үр нөлөөг дээшлүүлэх асуудал өнөөгийн шаардлагаас хоцорч. байгаад дүгнэлт хийж, уг ажлаа эрч далайц, чанар, үр нөлөөг эрс сайжруулах нь чухал болж байна. Хөдөлмөрчдийн дунд хууль эрх сурталчлах ажлыг өдөр тутмын үйл ажиллагааныхаа салшгүй хэсэг болгож байхыг заасан нам, засгийн шийдвэрийг хангалтгүй биелүүлж байгаа газар байна. Хууль эрхийн сурталчилгааг өргөн хүрээтэй зохиоход зохицуулалт арга зүйн удирдлагаар хангах үүрэгтэйгээр Шүүх Яам болон аймаг хотын АДХ-ын гүйцэтгэх захиргаадын дэргэд БНМАУ-ын Сайд нарын Зөвлөлийн тогтоолоор 1979 онд байгуулсан зохицуулалт арга зүйн зөвлөлүүд жигд ажиллахгүй байна. 

Хүн амын нас, мэргэжил, боловсрол, ажил зөвлөлөөр, оюуны эрэлт хэрэгцээний онцлогт тохируулан хууль эрхийг сурталчлах шаардлагыг анхаарч, ялангуяа өсвөр үеийнхний хууль эрхийн хүмүүжлийн талаар зохиох ажлыг өргөтгөх тухай МАХН-ын XVIII их хурлын шийдвэрийг хэрэгжүүлэхэд МХЗЭ, ардын боловсрол, хуулийн байгууллагууд далайцтай ажил зохиох хэрэгтэй. 

Хууль эрхийн суртал нэвтрүүлгийг социалист аж төрөх ёсыг өргөн хүрээнд хэвшүүлэх, нийгмийн дэг журам, хөдөлмөрийн сахилгыг нарийн чанд сахих, гэмт хэргээс урьдчилан сэргийлэх ажлыг намын улс тэр, нийгэм эдийн засгийн зорилтыг хэрэгжүүлэх асуудалтай нягт холбон, нийт хүн амын хууль эрхийн соёлын хэмжээг байнга дээшлүүлэхэд чиглүүлэн зохиох хэрэгтэй. 

МАХН-ын Төв Хорооны ээлжит бус VIII бүгд хурал дээр нөхөр Ж. Батмөнх << Дэг журам, сахилгыг бэхжүүлэх нь түр зуурын кампанит ажил биш, урт хугацаанд хэрэгжүүлэх зарчмын чиг шугам мөн гэдгийг онцлон тэмдэглэвэл зохино. Үүнд ямар ч ухралт байх ёсгүй >> гэж анхааруулсан билээ. Иймээс энэ хүрээнд хийх хуулийн суртал нэвтрүүлэг дайчин давшингуй, тодорхой үр дүн, нөлөөтэй байх ёстой. 

Хууль эрхийн сурталчилгаа нь улс орны хууль тогтоомжийг биелүүлэх үйлсэд олон нийтийг идэвхжин оролцуулах ажил хэрэгч шинж чанартай байхыг нэн тэргүүнд шаардаж байна. Хүмүүсийн хууль эрхзүйн соёл хичнээн өндөр байх тутам тэд хуулийн заалтыг сайн мэдэж, өөрсдийн зан үйлээ нийгмийн шаардлагатай төчнөөн сайн цэгнэн нийцүүлж, түүний үр дүнд хууль ёс чанд хэрэгжиж байдгийг амьдрал, практик хөдөлбөргүй нотолдог билээ. Хууль эрхийн сурталчилгааны үр дүн нь уг ажилд иж бүрэн хандаж, нам, улс, олон нийтийн байгууллагаас зохиох ажлын нэгдлийг хангахаас шалтгаалдгийг туршлага харуулж байна. Хөдөлмөрийн хамт олны дотор зохиох хууль эрхийн суртал нэвтрүүлэгт онцгой анхаарал тавихын зэрэгцээ хүн амын оршин суугаа газраар зохиох сурталчилгааг эрс хүчтэй болгох явдал шаардагдаж байна. 

Манай оронд сургалтын болон суртал нэвтрүүлгийн асар их хэрэгсэл, боломж байгааг хууль эрхийн суртал нэвтрүүлэгт үр нөлөөтэй ашиглах, хэвлэл мэдээллийн газруудтай идэвхтэй хамтран ажиллах талаар тавьсан эхлэлийг цаашид хөгжүүлэх нь чухал. 

Иргэн бүрийг социалист хууль ёсыг хүндэтгэдэг, түүнийг хэлбэрэлтгүй чанд сахин биелүүлдэг үзэл санаагаар хүмүүжүүлэхэд хуулийн байгууллагын чухал үүрэг гүйцэтгэх ёстой. Төрийн хууль тогтоомжийг олон түмэнд сурталчлах нь хуульч хүн бүрийн албаны болон мэргэжлийн үүрэг мөн. 

Улс, олон нийтийн байгууллагаас зохиох хууль эрхийн суртал нэвтрүүлгийн ажлыг намын улс төр, аж ахуй, соёл хүмүүжлийн үйл ажиллагаатай нягт уялдуулсан нэгдсэн төлөвлөгөөгөөр зохицуулж, уг ажлын явц байдлыг байнга шалган дүгнэх, зохих шатны намын байгууллагын хурлаар хэлэлцэх зэрэг тодорхой удирдлагаар хангаж ажиллах явдал аймаг, хотын намын хороог намын шинэ шатны байгууллагын үүрэг мөн. 

