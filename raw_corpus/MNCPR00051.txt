"Япон-2006" эргэн тойронд

-Литва тэмцээний явцад сайжирч чаддаг юм гэдгийг бид баталж чадлаа. Хэдийгээр бид хоёр ялагдалтай, гараагаа муу эхэлсэн ч сэтгэлээр унаагүй. Дунд шөвөгт шалгарч чадсандаа туйлын баяртай байна. Тэмцээний өмнө олон хүн биднийг тийм ч хүчтэй бус, медалийн төлөө өрсөлдөх чадалгүй хэмээн дүгнэж байсан. 
Тэгвэл одоо хар даа, Итали хэмээх том "дайснаа" дарчихаад зогсож байна. Хэдийгээр италичууд биднээс илүү ч гэсэн тоглолт тэнцүүхэн болсон гэдэгтэй маргах хүн байхгүй биз ээ. Бид төгсгөлөө сайн хийж чадлаа. Италичууд нэмэлт цаг руу зүтгэх боломж байсан боловч Базиле шиг мэргэн бууч торгуулийн шидэлтээ "угаасан" нь энэ тулаан хичнээн их сэтгэлийн хөдөлгөөн дунд өрнөж байсныг илэрхийлнэ. Манай дараагийн өрсөлдөгч Испани. Гэхдээ л литовчууд медаль авахын төлөө бүхнийг хийх болно гэдэгт итгэлтэй байж болно. Лазарес Пападопулос (Грекийн шигшээ багийн төвийн тоглогч): -Юуны өмнө бага шигшээд шалгарсан багуудаас хамгийн сул нь манайхтай таарсан. Тийм ч учраас эхний үед бид Хятадын багийг зохих түвшинд үнэлж чадсангүй. Хятадууд бүсийн тоглолтын эхний хэсэгт муу байсан ч яван чангарч чадсан. Тэд Словенийн багийг гайхамшигтай хожиж Пуэрто Рико шиг хүчтэй багийн өмнө гишгэж чадсан шүү дээ. Гэтэл бид тоглолтын өмнө Хятадын багийг "арчаад гарна" гээд ярилцаж байсан гээч. 12 оноогоор хоцорч явах үедээ харин ухаан орсон нь овоо доо. Хувийн хамгаалалтаа сайжруулж, прессинг хийж тоглосон нь үр дүнгээ өглөө. Дунд шөвөгт ингэж тоглож болохгүй гэдгээ бид өөр хоорондоо ярилцаж шийдвэрлэсэн. Д.Новицки Далласт 2011 он хүртэл "амьдарна" Германы шигшээ багийн довтлогч Д.Новицки Нигерийн багийг буулгаж авсныхаа дараа дээрх мэдэгдлийг хийжээ. "Би шинэ гэрээнд гарын үсгээ тавих талаар бодлоо. Техасын багт байх нь надад таалагддаг. Тийм ч учраас би "Даллас"-тай 2011 он хүртэл гэрээ хийх болов уу. Манай багийнхан бие биенээ маш сайн ойлгож, дэмжиж байдаг. Тэгээд ч багийн доторхи уур амьсгал дэндүү нөхөрсөг, дулаахан байдаг юм" гэжээ. Германы баг 1/4 шигшээд "Dream team"-тэй таарсан бөгөөд Новицкигийн хувьд улсынхаа шигшээд тоглосон сүүлчийн тоглолт болох биз. Германы шигшээг нуруундаа үүрэн дунд шөвөгт хүргэж чадсан энэ сагсан бөмбөгч энэ ДАШТ-ий дараа улсынхаа шигшээгийн хувцсыг дахиж өмсөхгүй гэдгээ эрт мэдэгдсэн билээ. Өнөөдөр германчууд ДАШТ-ий хамгийн ширүүн багтай тоглоод цааш явах эсэхээ шийдэх юм. Мөн Грек-Францын шигшээ багийн тоглолт энэ өдөр Японы цагаар 16.30 минутаас Сайтама хотод эхэлнэ. 
Б.Бадмаа
