№210(16173)
1985 ОНЫ НАЙМДУГААР САРЫН 31.
Ленин найрамдал

Аугаа их Зөвлөлт Холбоот Улс, социалист хамтын нөхөрлөлийн бусад оронтой тогтоосон найрамдал, хамтын ажиллагаагаа бүх талаар бэхжүүлэх, коммунист, ажилчны намуудтай ах дүүгийн харилцаа холбоогоо хөгжүүлэх нь МАХН-ын гадаад бодлогын гол чиг шугам мөн. ЗХУКН-ын Төв Хорооны ерөнхий нарийн бичгийн дарга М. С. Горбачев МАХН-ын Төв Хорооны ерөнхий нарийн бичгийн дарга, БНМАУ-ын Ардын Их Хурлын Тэргүүлэгчдийн дарга нөхөр Ж. Батмөнх нарын Кремльд болсон найрсаг уулзалт нь манай улс орон, ард түмэнд өгөөмөр сайхан үр шимээ өгсөөр байгаа монгол, зөвлөлтийн уламжлалт найрамдал марксизмленинизм, социалист интернационализмын зарчим дээр байнга өргөжин хөгжиж байдгийн яруу тод илрэл боллоо. Түүхэн бат үндэстэй манай найрамдлын эхийг В. И, Ленин, Д. Сүхбаатар нар тавьсан билээ. 

БНМАУ, ЗСБНХУ-ын найрамдал, хамтын ажиллагааны болон олон улсын тулгамдсан чухал асуудлаар манай хоёр намын үзэл бодол бүрэн нийлж байгааг бах нотолсон энэ уулзалт МАХН, ЗХУКН-ын ээлжит их хурлуудын өмнө болж байгаагаараа бүр ч их утга учир, ач холбогдолтой юм. Хоёр орны нийгмийн амьдралын бүх талыг хамарсан цогцолбор харилцааг цаашид гүнзгийрүүлэх, хамтран ажиллах бүх хэлбэрийг боловсронгуй болгох, түүний үр ашгийг дээшлүүлэхэд бүрэн чиглэсэн энэхүү уулзалтын урамтай сайхан үр дүнд монголын коммунистууд, нийт хөдөлмөрчин сэтгэл дүүрэн баяртай байна. 

Нөхөр М. С. Горбачевын цохон тэмдэглэснээр << Манай хоёр ард түмний түүхэн нийтлэг хувь заяаг ойлгох, харилцан дотночилж, хүндэтгэх сэтгэлээр нэгдсэн хөдөлмөрчдийн хамгийн өргөн давхарга уг харилцаанд оролцож байгаа нь зөвлөлт, монголын харилцааны өнөөгийн шатны онцлог шинж болж байна >> . 

МАХН, ЗХУКН-ын байнгын нягт холбоо харилЦаа үндсийн үндэс нь болсон манай хоёр орны үр бүтээлт хамтын ажиллагаа эдийн засаг, соёл, шинжлэх ухаан техник болов нийгмийн бусад бүх хүрээг хамран эрчимтэй хөгжиж байна. Үүний нэг тод жишээ бол манай хоёр намын удирдагч нөхөр Михаил Горбачев, Жамбын Батмөнх нар БНМАУ, ЗСБНХУ-ын эдийн засаг, шинжлэх ухаан техникийн хамтын ажиллагааг 2000 он хүртэл хөгжүүлэх урт хугацааны программд гарын үсэг зурсан явдал юм. Улс төрийн нэн чухал ач холбогдолтой энэ баримт бичиг монгол, зөвлөлтийн найрамдал, хамтын ажиллагаанд шинэ өргөн хэтийн төлөвийг нээж, ирэх зуны эх хүртэл эдийн засаг, шинэтгэх ухаан техникийн салбарт үр ашигтай хамтран ажиллах гол чиг шугам, Үндсэн зорилтыг тодорхойлон заалаа. Нөхөр Ж. Батмөнхийн хэлснээр << Энэ программыг амжилттай хэрэгжүүлэх нь манай орны эдийн засгийн потенциалыг улам нэмэгдүүлж, хөдөлмөрчдийн материаллаг аж байдлыг дээшлүүлэх болно >> . Ингэснээрээ ЭЗХТЗ-ийн гишүүн орнуудын дээд хэмжээнд болсон эдийн засгийн зөвлөлгөөний шийдвэрийн дагуу манай орны хөгжлийг хурдасган, эдийн засгийн үр ашгийг дээшлүүлж социалист эдийн засгийн интеграцид оролдох БНМАУ-ын оролцоог өргөжүүлэх тааламжтай нөхцөлийг бүрдүүлэх юм. Ийм учраас монгол, зөвлөлтийн ард түмний ленинч найрамдал, нягт хамтын ажиллагаанд агуулагдаж байдаг асар их нөөц бололцоо, бүтээн байгуулагч цаглашгүй хүчийг бүрэн дүүрэн ашиглах сайхан боломжийг бүрдүүлж байна. Баримт бичгийн үзэл санааг амжилттай хэрэгжүүлэх явдал манай нам, төр, төлөвлөгөө, аж ахуй, эрдэм шинжилгээний байгууллагын шинэ чухал зорилт болж байна. 

Дэлхий дахины байдал нарийн ээдрээтэй байгаа учраас манай намуудын удирдагчид олон улсын амьдралын өнөөгийн амин чухал асуудалд онцгой анхаарал тавилаа. Юуны өмнө АНУ, түүний холбоотнууд зэвсэглэл, ялангуяа цөмийн зэвсэглэлээр ухаан жолоогүй хөөцөлдөж, хүн төрөлхтнийг эх дэлхийтэй нь устгах аюулт дайнд бэлтгэж байгаа учраас цөмийн дайны эсрэг улам эрчимтэй, үр бүтээлтэй тэмцэхийн чухлыг хоёр тал санал нэгтэй тэмдэглэсэн байна. 

Цөмийн зэвсэг түрүүлж хэрэглэхгүй байх үүрэг авсан, 1985 оны наймдугаар сарын 6-ны өдрөөс эхлэн цөмийн аливаа дэлбэлэлт хийхийг дангаараа азнах санал дэвшүүлсэн, сансрыг энх тайвны зорилгоор эзэмших талаар олон улс хамтран ажиллах уриалга гаргасан ЗХУ-ын жинхэнэ энх тайванч үлгэр дууриалыг цөмийн зэвсэгтэй бух улс гүрэн дагавал цөмийн дайн гарах аюулыг зайлуулж болно. Ийм ч учраас лениний нам, зөвлөлт төрийн тууштай энх тайванч санал, санаачилга, тодорхой зоримог алхмуудыг монголын ард түмэн урьдын адил талархан угтаж, нэгэн дуугаар сайшаан дэмжиж байна. 

Зөвхөн Европт төдийгүй хүн төрөлхтөний гуравны хоёр нь аж төрж байгаа өргөн уудам нутагтай Азид байдал ихээхэн хурцдаж байгаа учраас Ази, Номхон далайн бүс нутгийн асуудал энэ уулзалтын анхаарлын төвд байлаа. 

Саяхан ЗХУ-ын дэвшүүлсэн Азийн аюулгүй байдлын асуудалд нийтлэг, иж бүрэн хандах хандлагыг боловсруулах санал, түүнчлэн нөхөр Ж. Батмөнхийг хүндэтгэж барьсан зоог дээр Михаил Горбачев үг хэлэхдээ Ази тив, Номхон далайн бүс нутгийн өнөөгийн байдалд өгсөн үнэлэлт дүгнэлт, тус тив, бүс нутгийн улс төрийн уур амьсгалыг эрүүлжүүлэх, тогтвортой байдлыг хангах талаар дэвшүүлсэн үзэл санаа нь аюулгүй байдлынхаа төлөө сэтгэл түгшиж байгаа манай тивийн улс түмний хамтын тэмцлийг эрчимжүүлэх зарчмын ач холбогдолтой юм гэж Монголын олон нийт үзэж байна. 

Манай хоёр орны удирдагчид найрсаг уулзалтынхаа үед дэвшүүлсэн асуудлууд, тэдгээрийг хэрэгжүүлэх үйл явц нь зөвхөн хоёр орны хүрээгээр хязгаарлагдахгүй социалист хамтын нөхөрлөлийг бэхжүүлэх нийтлэг зорилгод нийцэж, даян дэлхийд өнө бат энх тайван байдал батжин бэхжихэд чухал хувь нэмэр болно гэж манай ард түмэн үзэж, түүнийг улс төр, хөдөлмөрийн их өрнөлтөөр угтан авч, ажил хөдөлмөртөө амжилт гаргахаа нам, засагтаа батлан илэрхийлж байна. БНМАУ-ын хувьсгалт ололт, хөгжин цэцэглэхийн найдвартай баталгаа цаашдын ирмүүн хөгжлийн билэг тэмдэг монгол, зөвлөлтийн ард түмний мөнхийн бат найрамдал ийнхүү өргөжин гүнзгийрч байна. 

