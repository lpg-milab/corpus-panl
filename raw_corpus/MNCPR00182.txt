Энэтхэг, Пакистанд газар хөдөлж, олон мянган хүн амиа алдлаа

ПАКИСТАНД 18 МЯНГА ГАРУЙ, ЭНЭТХЭГТ 300-ГААД ХҮН АМИА АЛДАЖ, 40 МЯНГА ГАРУЙ ХҮН ШАРХДААД БАЙНА Пакистан улсад 18 мянга гаруй, Энэтхэгт 300-гаад хүн амиа алдаж, 40 мянга гаруй хүн шархдаад байна.
Үүний зэрэгцээ олон хүн сураггүй байгаа бөгөөд тэднийг байшингийн нурангин дороос хайж байгаа аж. Пакистанд олон арван гадаадын иргэн амиа алджээ. Тэдний дотор Япон, Хятадын иргэн байгаа гэнэ. Газар хөдлөлтийн цөм нь Пакистаны нийслэл Исламабад хотоос 80 гаруй километрийн зайтай орших Кашмирт байсан гэнэ. Энэхүү байгалийн гамшигт Пакистан улс хамгийн ихээр өртөж, их хэмжээний хохирол амслаа. Одоогийн байдлаар тус улсад 18 мянга гаруй, Энэтхэгт 300-гаад хүн амиа алдаж, 40 мянга гаруй хүн шархдаад байна. Үүний зэрэгцээ олон хүн сураггүй байгаа бөгөөд тэднийг байшингийн нурангин дороос хайж байгаа аж. Исламабад хотод олон арван байшин барилга нурж, цахилгаан тасарчээ. Пакистаны эрх баригчдын мэдээлж буйгаар өнгөрсөн бямба гаригийн өглөө 09 цагийн үед газар хөдөлж эхэлсэн байна. Эмнэлгийн өвчтөнүүд, хичээлээ хийж байсан сургуулийн сурагчид, хуарандаа байсан цэргүүд олноороо нурангинд дарагдан нас баржээ. Жишээ нь Исламабад хотын захын дүүрэгт 250 гаруй сурагч, 200 гаруй цэрэг амиа алдав. Пакистаны Ерөнхийлөгч Первез Мушараф гамшигийн байдалтай өөрийн биеэр танилцаж, ард түмэнтэйгээ уулзаж байна. "Бидэнд ихээхэн гарз хохирол учирлаа. Энэ бол хамгийн аймшигтай байгалийн үзэгдэл. Ард иргэдээ аврахын төлөө чадах бүхнээ хийх болно" гэж тэр үндэсний телевизээрээ ярьжээ. Энэтхэгийн эрх баригчдын мэдэгдсэнээр тус улсад 250 хүн амиа алдаж, 800 гаруй хүн шархадаад байгаа аж. Энэтхэгийн ГЯЯ-ны сайд Манмохад Синг Пакистаны Ерөнхийлөгчид эмгэнэлийн цахилгаан илгээжээ. АНУ-ын Ерөнхийлөгч Ж.Буш, төрийн нарийн бичгийн дарга Кондолиза Райс нар Пакистан, Энэтхэгт туслахад бэлэн буйгаа илэрхийллээ. Пакистанд байшингийн нурангинд дарагдан гадаадын иргэд амиа алджээ. Тэдний дотор Япон, Хятад иргэд байгаа гэнэ. Исламабадад цэрэг, цагдаа, аврах албаныхантай зэрэгцэн олон зуун сайн дурынхан байшингийн нурангин дор дарагдсан хүмүүсийг аврахаар ажиллаж байна.
"ВВС" 



Уншсан: 27
