№249(16212)
1985 ОНЫ АРАВДУГААР САРЫН 16.
Сургалт үйлдвэр

Техник мэргэжлийн сургуулиудын сургалтын эцсийн зорилго нь манай орны аж үйлдвэр, барилга, хөдөө аж ахуй, тээвэр холбоо, худалдаа, эрүүлийг хамгаалах зэрэг тодорхой салбаруудыг мэдлэг, мэргэжилтэй боловсон хүчнээр хангахад оршдог билээ. Сургалтаас үйлдвэрлэлд шилжихдээ орчин үеийн техник, дэвшилт технологийг үйлдвэр, аж ахуйн газарт шууд эзэмшсэн эсвэл нэвтрүүлэх чадвартай, онолын болон дадлагын хувьд жигд бэлтгэгдсэн хүмүүс техник мэргэжлийн сургуулиас гарах ёстой. Гэтэл энэ шаардлагыг тэр бүр хангаж чадахгүй байгаагаас сургалт үйлдвэрлэлийн холбоо, шууд залгамжлах чанар дутагдсаар байна. Техник мэргэжлийн сургууль төгсөгчид онолын хувьд мэргэжлээ эзэмшиж байгаа ч гэсэн дадлагын талаар наад захын шаардлагыг хангаж чадахгүйгээс үйлдвэрлэл дээр нэлээд хугацаагаар дадлагажихаас нааш бүрэн хүчээрээ ажиллаж чадахгүйд хүрэх явдал цөөнгүй байнга. Үүний учир шалтгаан нь юуны урьд сургалт, үйлдвэрлэлийн холбоо жигд бэхжээгүй, техник мэргэжлийн сургуулиудын сургалтын хэрэгсэл амьдрал, үйлдвэрлэлийн шаардлагаас хоцорч байгаатай шууд холбоотой юм. 

Онолын хичээлээр заасан зүйлийг сурагчид үйлдвэрлэлд тэр бүр хэрэглэж чадаагүй зарим тохиолдолд ирээдүйд эзэмших машин техник, тоног төхөөрөмж жинхэнэ тухайд биечлэн үзэж танилцсан зүйлгүй, төсөөлөл төдий ойлголттойгоор мэргэжлийн зэрэг багатай төгсөж, үйлдвэрлэлд очоод мэргэжлээр аргагүй гологдох тохиолдол ч гардаг байна. 

Хөдөө аж ахуйн Яам, Барилга, барилгын материалын үйлдвэрийн Яам, тэдгээрийн харьяа үйлдвэр, аж ахуйн газрууд техник мэргэжлийн сургуулиудын материаллаг баазыг бэхжүүлэхэд өөриймсөг биш хандлагатай байгаагаас, жишээ нь барилгын техник, мэргэжлийн тавдугаар сургууль байгаа тоног төхөөрөмжийг сургалтад бүтээлчээр ашиглахгүй, үйлдвэрлэлийн шинэ машин, техник, технологитой сурагчдыг танилцуулахгүй, шеф үйлдвэрлэлээс хол хөндий байдаг байна. Техник мэргэжлийн сургуулийн сурагчдыг үйлдвэрлэлийн дадлага хийх үеэр тэднээр мэргэжлийн бус ажил хийлгэж, хүн хүч дутсан газар нөөц болгоод, эзэмшвэл зохих шинэ техник дээр нь ажиллуулдаггүй ноцтой дутагдал ч гардаг байна. 

Гэвч, үйлдвэрлэлд шинэ шинэ техник, технологи нэвтэрсээр байхад техник мэргэжлийн сургуулиудын сургалтын хэрэгсэл ихэнхдээ цаг үе өнгөрсөөр, хуучирч муудсан зүйл байж засагдахгүй тул шинэчлэх, өөрчлөх ажлыг системтэй хийх шаардлагатай байна. Одоо манай хөдөө аж ахуйн үйлдвэрлэлд орчин үеийн " К 700 >> , << Т 150 К >> маркийн хүчирхэг трактор ажиллаж байхад түүнийг эзэмших мэргэжилтэн бэлтгэдэг техник мэргэжлийн сургуулиудын сургалт ийм Техникийн тухай ойлголт өгөхгүйгээр өнгөрөх ёсгүй. 

Техник мэргэжлийн сургуулийн сургалтыг шинжлэх ухаан, техникийн шинэхэн ололттой танилцуулж, үйлдвэрлэлтэй холбохын тулд бид техник бүрийг заавал олж авахаасаа урьд өөрт байгаа бололцоогоо дайчлан ашиглах ёстой. Сурагчдын дадлагын ажлыг аль болохоор орчин үеийг техник, технологитой үйлдвэрүүд дээр чанартай сайн хийлгэж, шилдэг мастер, тэргүүний ажилчдыг дагалдуулан сургах нь чухал юм, Тэрчлэн мэргэжилтэй ажилтан шаардагддаг, бэлтгүүлдэг яам, улсын хороо, үйлдвэр, аж ахуйн газрууд ТМС-ийн сургалт, хүмүүжлийн ажил зохион байгуулахад зориулсан тоног төхөөрөмж, техник багаж хэрэгслийг тэдэнд шилжүүлж өгдөг, үүнийг төсөв төлөвлөгөөндөө тусгаж хэрэгжүүлдэг журмыг хэвшүүлэх хэрэгтэй юм. Үйлдвэр, аж ахуйн газрууд өөрийн хөрөнгө, фондоор техник мэргэжлийн сургуулиудын материаллаг баазыг өргөтгөх, кабинет, лаборатори, мастерийн газар, сургалтын аж ахуй, хичээл дасгалын талбай барьж байгуулахад бодитой туслалцаа үзүүлснээр сургууль, үйлдвэрлэлийн хоорондын нягтралыг бататгаж, мэргэжилтэй ажилчин бэлтгэхэд тус дөхөм үзүүлж чадна. 

ЗХУ болон ая дүү социалист бусад орны туршлагаар мэргэжилтэй ажилчин бэлтгүүлдэг яам, улсын хороо, үйлдвэрийн газрууд эзэмших мэргэжлийн сургуулийн сургалтын материаллаг баазыг хөгжүүлэх, орчин үеийн шинэ техник, тоног төхөөрөмжөөр хангах ажлыг үндсэн үүргээ гэж үзэж тал бүрийн анхаарал тавих ёстой. 

Шинжлэх ухаан, техникийн дэвшлийн шууд нөлөөгөөр хөдөлмөрийн шинж чанар өөрчлөгдөж, улс ардын аж ахуйн салбаруудад автоматжуулан, тооцоолон бодох электрон болон микропроцессорын техник өргөн нэвтрэх хэтийн төлөвт найдаж байдаг нь түүнийг чадамгай эзэмшихийг ажилчдаас улам бүр хурцаар шаардаж байна. Техник мэргэжлийн сургуулиуд онол, дадлагыг нягт уялдуулан, шинэ техник төхөөрөмжийг тухай бүрт нь сурагчдад таниулж улмаар эзэмшүүлэх, техникийн мэдлэгийг нь гүнзгийрүүлэх, заавал шинэ техник ирэхийг хүлээхгүйгээр тэдгээрийн тухай ойлголт, мэдлэгийг олгох, үүнд сургалтын кино, диафильм, влайд зэргийг өргөн ашиглах ёстой. 

Үйлдвэрлэл, техникийн дэвшлийн эрин үед мэргэжилтэй ажилчин бэлтгэх шаардлагаас урган гарч байгаа техник мэргэжлийн боловсролын хөгжлийн өнөөгийн гол зангилаа асуудал бол багш нарын мэргэжлийн бэлтгэл, заах ур чадварыг цаг үеийн өндөр түвшинд гаргах явдал мөн. Ийм зорилгоор техник мэргэжлийн сургуулиудын багш нарын шинжлэх ухаан, техникийн мэдлэгийг цуцалтгүй дээшлүүлэн, шуурхай мэдээллээр хангаж, түүнийг сургалтад нэвтрүүлэх, улмаар төрөл бүрийн гарын авлагыг хүрэлцээтэй болгох хэрэгтэй юм. Техник мэргэжлийн сургуулиар мэргэжилтэй ажилчин бэлтгэх ажлыг манай орны асар хурдтай хөгжиж байгаа аж үйлдвэр, соёл, шинжлэх ухааны хөгжлийн эрчээс хоцроохгүйгээр зохион байгуулахын тулд сургалтын агуулгыг гүнзгийрүүлэн, хэлбэрийг баяжуулж, сургуулийн материаллаг баазыг бэхжүүлэх, заах арга сургалтыг байнга боловсронгуй болгох талаар Ардын боловсролын Яам, мэргэжлийн ажилчид бэлтгэдэг бүх яам, улсын хороо, газрууд хэтийн төлөвтэй, системтэй ар хэрэгтэй байна. 

