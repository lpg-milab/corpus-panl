№212 (16802)  
1987 оны өсдүгээр сарын 4 
Төгрөгийн хяналт 

<< Санхүү, зээлийн төв, орон нутгийн байгууллагууд эдийн засгийн бусад төв байгууллагатай хамтран санхүү зээлийн системийг аж ахуйн тооцоог бэхжүүлэх, өндөр ашигтай ажиллах сонирхлыг дээшлүүлэх нэг гол хөшүүрэг болохуйцаар гүйцэтгэж байгаа үүргийг нь өөрчлөн сайжруулах арга хэмжээ авах хэрэгтэй >> гэж нөхөр Ж. Батмөнх Намын Төв Хорооны Ш бүгд хурал ( 1987 оны ) дээр хэлсэн билээ. 

Аж ахуйн үйл ажиллагааг өргөтгөж, орлого, зарлагыг тооцоолж, төгрөгөөр тавих хяналтыг бэхжүүлэх, улмаар социалист өмчийг хамгаалж арвижуулахад чиглэсэн намын заалтыг хэрэгжүүлэхийн тулд төгрөгийн хяналтыг үнэ, өртөг, ашиг зэрэг эдийн засгийн категорийн тусламжтайгаар урт, богино хугацаатай зээл, өөрийн болон төсвийн хөрөнгийн санхүүжилт, бэлэн бус тооцооны хэлбэрүүдээр дамжуулан үйлдвэр, албан газар, байгууллагын аж ахуй, санхүүгийн үйл ажиллагаанд хэрэгжүүлэх үйл ажиллагааг ихээхэн боловсронгуй болгох шаардлагатай байна. Улс ардын аж ахуй дахь мөнгөн эргэлтийн дийлэнхийг гүйцэтгэдэг бэлэн биш тооцооны хэлбэрийг дутуу үнэлж, хяналтын үүргийг нь илэрхий бууруулснаас хөрөнгийг идэж ашиглах, улс нийгмийг хуурч мэхлэх дутагдал ихээхэн даамжирч, зээлийн хөрөнгийг үйлдвэр, аж ахуйн зарим удирдлага хэрэгцээнээс илүү мянган, тоног төхөөрөмж, эд хогшил, материал бэлтгэх нэгэн төрлийн эх үүсвэр, тэр ч байтугай санхүүгийн хүндрэл, доголдлыг халхавчлах бамбай болгон улайм цайм ашигладаг зуршилтай болжээ. 

Жил тутам зуугаад үйлдвэр, аж ахуйн газар алдагдалтай ажиллаж байгаа нь дээрхийн нотолгоо төдийгүй зээлийн ашиглалт, төлбөр тооцооны сахилгын ноцтой зөрчил одоо болтол арилдаггүй бас цэг гэрч мөн. Оны эхний хагасад улс ардын аж ахуйн хэмжээнд хугацаа хэтэрсэн зээлийн өрийн үлдэгдэл 250 шахам сая төгрөг болсон нь өнгөрсөн оныхоос хэдийгээр хориод хувь багассан ч гэсэн их хэмжээний мөнгөн хөрөнгийг аж ахуйн эргэлтийн гадна байлгахад хүргэсэн ноцтой үзэгдэл юм. Түүний хагасаас илүүг баталгаагүй болсон зээл эзэлж байгаа нь бүр ч зүйд нийцэхгүй. Оёдлын үйлдвэрийн нэгдэл, Дархан хотын махкомбинат, барилга засварын нэгдсэн трест, хөдөө аж ахуйн цахилгаан, сантехник угсралтын трест, Халх голын сангийн аж ахуй, Хэнтий, Баян-Өлгий аймгийн барилгын трест зэрэг байгууллагын хугацаа хэтэрсэн зээлийн үлдэгдэл олон сая төгрөг хүрчээ. Төгрөгийн хяналтыг илт сулруулснаас зээлийг буцалтгүй санхүүжилт мэт үздэг эдийн засгийн харалган ойлголт ч мэр сэр газарт бий болжээ. Улсын банкны ерөнхий хорооны хөрөнгө оруулалтыг санхүүжүүлэх газар, Улаанбаатар хотын банкны конторын ажилтнуудын хариуцлагагүй, хайхрамжгүй, салан задгайг далимдуулан бүлэг хүмүүс олон зуун мянган төгрөгийг идэж ашигласны гадна төлөвлөгөөнөөс гадуур барилга бариулах зэргээр социалист өмчийн эерэг ноцтой гэмт хэрэг үйлджээ. Түүнчлэн бэлэн биш тооцооны баримт бичгийг хүртэл засварлаж мөнгө хөрөнгө нээж ашигласан тохиолдол гарсан нь санхүүгийн сахилга доройтсоны балаг мөн. 

Үйлдвэрлэл, санхүүгийн үйл ажиллагааны муугаас зээл тооцооны тусгай журамд орсон зуу гаруй үйлдвэр, аж ахуйн газар зөвхөн нэг улиралд гурван зуу гаруй мянган төгрөгийн нэмэгдэл хүү төлж, үргүй зардал гаргасан байна. Банкны зээлийн өрөнд орж, хүү торгууль төлсөөр эцэст нь улсаас хөнгөлөлт, тусламж авч тэжээлгэдэг зуршилтай болсон байгууллага, тэдгээрийн удирдлага түүнээ ерийн явдал мэт бодож бүр давраад зээлийн үндсэн ер, хүү татахаас зайлсхийх мэх сүвэгчилдэг байна. Орлого хуваарилах механизм, үнэ бүрэлдэх системийн уялдаа холбоо боловсронгуй биш байгаа нь санхүү, банкны байгууллагуудын харалган ажиллагаатай ч холбоотой тул санхүү зээлийн систем, төгрөгийн хяналтын үйлчлэлийг жигд, үр нөлөөтэй ашиглах бололцоог даруй хангавал зохино. 

Төгрөгөөр тавих хяналтыг улсын даалгавар, аж ахуйн гэрээгээр хүлээсэн үүргийг биелүүлэх, дотоод нөөц бололцоог дайчлан ашиглах, бүтээгдэхүүн, ажил, үйлчилгээний чанар, үйлдвэрлэлийн үр ашгийг дээшлүүлэх, аж ахуйн тооцоог хэрэгжүүлэх, санхүү, зээл, тооцооны сахилгыг бэхжүүлэх дайчин хэрэглүүр болгох цаг хэдийнэ болжээ. ажиллагааны муугаас болж гаргасан хөрөнгийн дутагдал, хугацаа хэтэрсэн, баталгаа алдсан зээл, нэмэгдэл зардлыг санхүү, зээлийн механизмын сул талыг ашиглан улсаас нөхүүлэхийг оролддог албан тушаалтнуудын оролдлогыг банк, санхүүгийн байгууллага эдийн засгийн аргаар тууштай хаавал зохино. Хариуцлага, санаачилгагүйгээс гаргасан алдагдал хохирлыг гэм буруутай албан тушаалтны цалин, шагнал урамшуулалтай холбох материаллаг талаас нь төдийгүй хамт олонд учруулсан хор хохирлыг эдийн засгийн үндэслэлтэй тооцоолон нийтэд ойлгуулан гэм бурууг ил тод тавих зэрэг сэтгэл санааны нөлөөллийг өргөн ашиглах нь зүйтэй. 

Улс, хоршооллын өмч хөрөнгийг янз бүрийн хэлбэрээр үрэгдүүлдэг, социалист өмчид хүйтэн сэтгэлээр ханддаг, нэр төр хөөцөлдөн хуурч мэхэлдэг аливаа илрэлтэй эвлэршгүй тэмцэхэд жинхэнэ ёсоор зөв тавигдсан бүртгэл хяналт, аж ахуйн тооцоог гол хэрэгсэл болгож ашиглах талаар нам, улсаас хүлээлгэсэн үүргийг санхүү, бүртгэл тооцооны нийт байгууллага, ажилтнууд цаг алдалгүй хэрэгжүүлбэл зохино. 

