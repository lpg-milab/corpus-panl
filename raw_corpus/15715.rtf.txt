№66(15715)
1984 ОНЫ ГУРАВДУГААР САРЫН 17
Эдийн засагч

В. И. Ленин << . . . Эдийн засгийн мэргэжилтнүүд. . төлөвлөгөөний тухай ерөнхийлөн донгосолгүй, харин манай төлөвлөгөөний биелэлт, энэ практик үйл хэрэгт гаргаж байгаа бидний алдаа, уг алдааг засах аргыг нарийн тодорхой судлах нь чухал байна. Ийм судалгаагүй бол бид сохортой адил байх болно гэж сургаж байлаа. 

Лениний энэ сургаал эдийн засгийн ажлын мөрийн хөтөлбөр юм. Манай нийгэм эдийн засгийн хөгжлийн цар хүрээ хурдан өргөжиж байгаа одоогийн нөхцөлд улс ардын аж ахуйн эдийн засгийн албаны ажилтнуудын ажил хэрэгч чанар, онол, практикийн гүнзгий мэдлэг, бүтээлч санаачилга нь үйлдвэрлэлийн үр ашгийг дээшлүүлэх материаллаг хүч болж байна. Тухайн салбар, тодорхой үйлдвэрлэлийн тулгамдсан асуудлыг сайн мэдэж, тэдгээрийг хамгийн бага зардлаар хамгийн оновчтой шийдвэрлэх арга замыг сонгон авч чаддаг, түүнийгээ хэрэгжүүлэхийн төлөө шургуу ажилладаг тэргүүний эдийн засагч мэргэжилтэн манай төв, орон нутгийн үйлдвэр, аж ахуйн газарт олон байна. 

Дарханы царууц тоосго, шохойн үйлдвэрийн Д. Сосорбарам, Улаанбаатар хотын ахуйн үйлчилгээний удирдах газрын М. Галзагд, Төмрийн заводын Г. Баярмагнай нарын зэрэг эдийн засагч, нягтлан бодогч үйлдвэрийнхээ үйл ажиллагаанд эдийн засгийн иж бүрэн шинжилгээ хийж ажиллан, амжилтад хүрч байна. 

Харин бүтээлч биш ажиллагаатай зарим эдийн засагч үйлдвэрлэлийн дотоод төлөвлөлтийг хараанаасаа гаргаж, техник, үйлдвэрлэл, санхүүгийн төлөвлөгөөг урьд оны гүйцэтгэлээр баримжаалан, үндэслэл муу, тан боловсруулж байна. Ингэж хайнга хийсэн төлөвлөгөө нь хөдөлмөрийн хамт олны хүч бололцооноос илүү ихийг шаардах юмуу, эсвэл нөөц бололцоог дайчлах хөшүүрэг болдоггүйгээс тухайн хамт олны хөдөлмөрийн идэвхийг бууруулахад хүргэдэг юм. 

Ийм дутагдал зарим үйлдвэр, аж ахуйн газрын шинэ оны техник, үйлдвэрлэл санхүүгийн төлөвлөгөө боловсруулах ажлын явцаас харагдлаа. Тухайлбал, ноосны үйлдвэрийн нэгдлийн 1984 оны техник, үйлдвэрлэл санхүүгийн төлөвлөгөөнд бүтээгдэхүүний чанар зэрэг дулааныг дээшлүүлэх арга хэмжээг хангалтгүй тусгажээ. Түүнчлэн Орхонтуулын сангийн аж ахуй, материал, түүхий эд, түлш, эрчим хүч хэмнэх зорилтыг тодорхой төлөвлөөгүй байна. Энэ нь эдгээр газрын эдийн засгийн албаныхан бүтээгдэхүүн, ажил үйлчилгээний чанарыг сайжруулах, арвилан хэмнэх зэрэг эдийн засгийн зангилаа асуудалд хайхрамжгүй хангаж байгаагийн илрэл мөн. 

Үйлдвэр, аж ахуйн газрын зарим эдийн засагч аж ахуйн болон нийгмийн хөгжлийн асуудалд улс, нийгмийн ашиг сонирхлын үүднээс биш, тухайн байгууллага, салбар орон нутгийн явцуу эрх ашгийн үүднээс ханддаг илрэл байсаар байна. Аж ахуйн үйл ажиллагааг удирдан зохион байгуулах үндсэн хэрэгсэл болсон жил, таван жилийн төлөвлөгөөний төсөл боловсруулахдаа, хялбархан биелүүлж болох шахуу биш төлөвлөгөө авах, хөрөнгө оруулалт, материал, санхүү, ажиллах хүчний нөөцийг ахиу олж авахыг урьдал болгодог буруу практик ч зарим эдийн засагчийн ажлын арга барилд байгааг эрс шийдвэртэй таслан зогсоовол зохино. 

Манай эдийн засгийн Хөгжлийн далайц нь аж ахуйн механизмыг боловсронгуй болгон түүний бүхий л үйлчлэлийг улс ардын аж ахуйн эцсийн өндөр үр дүнг хангахад чиглүүлэхийг шаардаж байна. Иймд эдийн засагч бүр үйлдвэр, аж ахуйн газрын үйл ажиллагааны эцсийн үр дүнг урамшуулах нормативт цэвэр бүтээгдэхүүн, барилгын таваарын бүтээгдэхүүний эргэлтээр үйлдвэрлэлийг төлөвлөх, дүгнэх ажилд бүтээлчээр хандаж, үйлдвэрлэл технологийн онцлогт тохируулан холбогдох тооцоо судалгаа хийх, уг туршилтыг хийж байгаа бусад үйлдвэр, аж ахуйн Газрын туршлагыг судлан хэрэгжүүлэх талаар санаачилгатай ажиллах хэрэгтэй байна. Түүнчлэн үйлдвэрлэл, үйлчилгээг төлөвлөх, аж ахуйн үйл ажиллагааны эрхийг өргөтгөж, ажлын эцсийн үр дүнгийн төлөө хүлээх хариуцлагыг хүчтэй болгох талаар ЗХУ-д хийж эхэлсэн эдийн засгийн томоохон туршилтын явцыг анхааралтай судлах нь зүйтэй. 

Үйлдвэрлэлийн үр ашгийг байнга дээшлүүлэх стратегийн зорилтыг хэрэгжүүлэхийн тулд эдийн засагч мэргэжилтнүүд эдийн засгийн онол, практикийн өргөн мэдлэг, тооцоо, судалгааны ажлын нарийн арга барилыг чадамгай эзэмших шаардлагатай байна. Эдийн засагчид нь шинжлэх ухаан техникийн ололт, эрдэм шинжилгээний ажлын үр дүнг үйлдвэрлэлд нэвтрүүлэх, үйлдвэрлэл, хөдөлмөрийн зохион байгуулалт, технологийн явцыг боловсронгуй болгох, чанарын удирдлагын иж бүрэн систем нэвтрүүлэх зэрэг тулгамдсан асуудлын талаар ч системтэй, тодорхой мэдлэг эзэмшсэн байх ёстой. 

Улс, ардын аж ахуйн салбар, тухайн байгууллага хамт олны өмнө дэвшүүлсэн зорилтыг шийдвэрлэхийн тулд бие хүн, хөдөлмөрийн хамт олны оруулах хувь нэмрийг нь ухамсарлуулан ойлгуулах, ажилчид, малчдыг эдийн засгийн тооцоонд сургах, энэ үндсэн дээр үр ашиг, чанарыг дээшлүүлэхийн төлөө тэмцэлд тэдний идэвх, санаачилгыг өрнүүлэхэд бүхий л талаар тус дөхөм үзүүлэх хэрэгтэй, Улс ардын аж ахуйн эдийн засгийн албыг бүхий л талаар бэхжүүлэн түүний ажилтнуудад эдийн засгийн шинэ маягийн сэтгэлгээг төлөвшүүлэн, бүтээлч санаачилгатай бие даасан ажиллагаатай, зарчимт өндөр шаардлагатай болгон хүмүүжүүлэхийн нам, олон нийтийн байгууллагын зүгээс онцгой анхаарах ёстой. 

Намын Төв Хорооны П бүгд хурал ( 1983 оны ) хамгийн бага зардал гаргаж, түргэн хугацаанд Дээд зэргийн их өгөөж олох тийм гол гогцоогий нь ялган гаргаж чаддаг, аливаа зорилтыг шийдвэрлэхдээ эцсийн өндөр үр дүнгийн үүднээс хандаж чаддаг байх явдал бол төлөвлөлтөд болон аж ахуйн удирдлагад тавьж байгаа үндсэн шаардлага >> гэж онцлон заасныг эдийн засагч бүр байнга санаж, өдөр тутмын ажилдаа мөрдлөг болгон хэрэгжүүлбэл зохино. 

