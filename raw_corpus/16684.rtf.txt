№294 (16684)     
1987 оны дөрөвдүгээр сарын 19.
Эв нэгдлийн уриа 

<< Орчин үеийн хувьсгалт хүч дэлхийн социализм, олон улсын ажилчин анги, үндэсний эрх чөлөөний хөдөлгөөний холбоо улам бэхэжтүгэй! >> гэж Майн баярт зориулан гаргасан МАХН-ын Төв Хорооны урианд дурджээ. 

Майн нэгэн бол энх тайван, ардчилал, социализмын төлөө, империализм, харгислалын эсрэг манай гаригийн сайн санаат шударга хүн төрөлхтөн тэмцлийн сүр хүчийг илтгэн харуулдаг интернационалч эв нэгдлийг дэлхий нийтийн том баяр, ажилчин нийгмийн сур хүчийг илтгэн харуулдаг хамтын сүрт жагсаал юм. Энхийг эрхэмлэгч монголын ард түмэн, түүний дайчин манлай МАХН анги нэгт ах дүү хань нөхөд, дэлхийн дэвшилт улс түмэнтэй хэзээ ямагт эв санааны нэгдэлтэй байдгаа бас дахин нотлон харуулахын хамт тэрхүү эв нэгдэл, дайчин холбоог улам бататгахын төлөө идэвхтэй тэмцэхээ илт тодоор дахин тунхаглав. 

МАХН-ын Төв Хорооны урианд социализм, коммунизмын ялалтын туг, ашид мөнхийн хувьсгагч, аугаа их интернационалч сургаал марксизм-ленинизм мандан бадрахын мөнхийн итгэл ерөөлийг дэвшүүлэхийн хамт олон улсын ажилчин анги, хөдөлмөрчдийн дайчин манлай-коммунист, ажилчны намуудад ах дүүгийн халуун баяр хүргэж, социалист хамтын нөхөрлөлийн орнуудын найрамдал, бух талын хамтын ажиллагааг бэхжүүлэн хөгжүүлэхийн түүхэн онцгой ач холбогдол, утга агуулгыг цохон тэмдэглэв. 

Майн нэгний уриа бол орчин үеийн хувьсгалт хүч, дэлхийн социализм улам бүр сүр хүч төгөлдрөөр мандан бадарч, капиталист орны ажилчин анги, тэрчлэн Ази, Африк, Латин Америкийн ард түмний тэмцэлд эв санааны нэгдэл, хүчирхэг түшиг тулгуур болж байдгийг илтгэн илэрхийлж, эрх чөлөө, тусгаар тогтнолоо хамгаалан шинэ амьдрал байгуулахын төлөө тэмцэж байгаа Афганистан, Никарагуа зэрэг орны ард түмэнтэй эв санааны нэгдлээ дахин нотлов. 

Намын урианд цөмийн дайны аюулын эсрэг тэмцэлд нэгдэн нягтрах, дайны эсрэг хөдөлгөөнийг улам идэвхтэй, эрч далайцтай өрнүүлэх, цөмийн зэвсгээр хөөцөлдөх, түүнийг туршихыг зогсоож, бүрэн устгах, зэвсэглэлээр сансарт хөөцөлдөхгүй байхын төлөө эрс шийдвэртэй тэмцэхийг манай гаригийн хүн ардад хандан уриаллаа. 

МАХН-ын Төв Хороо Ази, Номхон далайн бүс нутгийн хүн ардад мандаж буй нутагтаа энх тайван, сайн хөршийн найрсаг харилцаа тогтоохын төлөө хүч чармайлтаа дайчлахыг уриалжээ. Энэ нь тус тивд бат бэх энх тайван, аюулгүй байдлыг бэхжүүлэхэд чиглэсэн МАХН, БНМАУ-ын гадаад бодлогыг тод томруун илтгэн харуулж байна. 

Монголын ард түмэн социалист эх орныхоо тусгаар тогтнол, хөгжил дэвшлийн бүхий л ололт амжилтыг манай өмөг түшиг зөвлөлтийн ард түмний интернационалч тусламж, монгол, зөвлөлтийн ард түмний эвдэршгүй найрамдал, тал бүрийн нягт хамтын ажиллагаатай зүй ёсоор холбон үздэг том. Хүн төрөлхтний түүхэнд шинэ эрин үеийг нээсэн Аугаа их Октябрийн социалист хувьсгалын 70 хилийн ойн онд болж байгаа Майн баярын энэхүү урианд Октябрийн хувьсгалын өлгий, энх тайван, нийгмийн хөгжлийн түшиг тулгуур ЗСБНХУ-ын яруу алдар мандан бадарч, монгол, зөвлөлтийн ард түмний ган бат найрамдал хөгжин бэхжихийг ерөөж, хүн төрөлхтнийг цөмийн сүйрлээс аврах бодит арга замыг илэрхийлсэн ЗХУ-ын энх тайванч цогцолбор программ, санал санаачилгад халуун баяр хүргэсэн байна. 

МАХН-ын Төв Хорооноос манай орны хөдөлмөрчдөд хандаж аж ахуй, соёлын байгуулалтын бүх салбарт байгаа потенциалыг дүүрэн ашиглаж, эцсийн өндөр үр дүнгийн төлөө тэмцэх, үйлдвэрлэлийн үр ашиг, бүтээгдэхүүний чанарыг дээшлүүлэх, аж ахуйч, арвич хямгач байх, нөөц бололцоог дайчлан ашиглах, сахилга, дэг журам, зохиол байгуулалтыг улам бэхжүүлэхийг уриалсныг нийт коммунист, хөдөлмөрчин ажил хэрэгчээр хүлээн авлаа. 

Майн баярт зориулсан манай намын уриа нь VIII таван жилийн хоёр дахь оны төлөвлөгөөг давуулан биелүүлж, МҮЭ-ийн XIII их хурал, 60 жилийн ой, орон нутгийн АДХ-ын болон ардын шүүхийн сонгууль, Аугаа их Октябрийн социалист хувьсгалын 70 жилийн ойг хөдөлмөрийн өндөр амжилтаар угтахын төлөө зориг бадрангуй хөдөлмөрлөж байгаа манай орны ажилчин анги, хоршоолсон малчид, хөдөлмөрийн сэхээтэн бүрийн бүтээлч үйлсэд шинэ эрч хүч нэмлээ. 

В. И. Лениний нэрэмжит нэгдүгээр цахилгаан станц, ЗХУКН-ын XXII их хурлын нэрэмжит хурлын комбинат, В.Пикийн нэрэмжит хивсний үйлдвэрийн хамт олон зэрэг олон арван үйлдвэр, аж ахуйн газрууд Майн баяр угтсан хөдөлмөрийн ээлжинд үйлдвэрлэлийн жигд ажиллагааг ханган чанарын үзүүлэлтийг дээшлүүлж, өдөр бүрийн төлөвлөгөөг биелүүлэх, давуулан биелүүлэх тооцоотой үүрэг аваад шамдан ажиллаж байна. 

Майн баярт зориулсан намын дайчин урианд урам зориг нь бадарсан манай орны хөдөлмөрчдийн улс төр, хөдөлмөрийн идэвх ийнхүү оргилсон баяр угтсан алдар бүтээлийн ажил орон даяар өрнөж байгаа нь нам, ард түмний ган бат нэгдэл нягтралын тод илрэл мөн. 

Энхрий хайрт намынхаа дайчин уриа дуудлага, өндөр итгэл найдварыг аж ахуй, соёлын бүх салбарт нэр төртэй хэрэгжүүлэхээр манай орны хөдөлмөрчинд найдаж байна. 

Майн баярыг хөдөлмөрийн өрнүүн амжилтаар угтаж олсон амжилтаа баярын бэлэг болгон эх орныхоо социалист байгуулалтын хамтын амжилтын санд нэмэрлэхийн тулд ажлын байр бүрт хөдөлмөрийн хамт олон бүхэн чанар, үр ашгийн төлөө тэмцлийг газар сайгүй өрнүүлэх нь дамжиггүй юм. 

<< МАХН-ын XIX их хурлын түүхэн шийдвэр, Намын Төв Хорооны II бүгд хурлын заалтыг хэрэгжүүлэхийн төлөө бүтээлч хөдөлмөр, идэвх санаачилгаа улам эрчимтэй өрнүүлэгтүн! 

Улс төр, хөдөлмөрийн өндөр амжилтаар их Октябрийн түүхэн ойг нэр төртэй угтацгаая! >> гэж МАХН-ын Төв Хороо уриалсныг нэр төртэй идэвхтэй хэрэгжүүлэх нь манай орны нийт коммунист, хөдөлмөрчдийн эрхэм үүрэг мөн. 

Олон улсын хөдөлмөрчдийн эв санааны нэгдлийн өдөр - Майн нэгэн мандтугай!  

