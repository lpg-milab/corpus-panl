Шинэ жилээр үйлчилгээний газрууд яаж ажиллах вэ?

Шинэ оноо угтах баярын өдрүүдэд нийслэлийн үйлчилгээний газрууд ямар цагийн хуваариар ажиллах талаар тодрууллаа.
"Улаанбаатарын мөнгөн шӨнӨ"-д автобус ҮйлЧилнэ Он шилжих өдрүүд буюу энэ оны 31, 2008 оны нэгдүгээр сарын 1-нд нийтийн тээврийн үйлчилгээ өглөө 8.00 цагаас үдшийн 22.30 цаг хүртэл иргэдэд үйлчилнэ. Энэ талаар Нийтийн тээвэр зохицуулалтын газраас лавлахад "Нийслэлийн 79 чиглэлд 644 тээврийн хэрэгсэл үйлчилнэ. Ингэхдээ үндсэн чиглэлийн 37, туслах чиглэлийн 33, хот орчмын Шувуу, Санзай, Гачуурт, Хонхор гэх мэт чиглэлүүдээс явна. Мөн он шилжих шөнийн "Улаанбаатарын мөнгөн шөнө" цэнгүүний үйл ажиллагаанд нийтийн тээврийн үйлчилгээний нийт 19 чиглэлээс 31 том оврын автобус Санкт-Петербургийн гудамж, Сүхбаатарын талбай, гэр хорооллын 17 чиглэлд 85 микроавтобус Спортын төв ордны зогсоолоос тус тус үйлчилнэ. Бидэнд хандахыг хүсвэл 327890 утсаар холбоо барьж болно" гэлээ. "103"-д 21 эмч ажиллана Баярын өдрүүдэд яаралтай тусламжийн төвд 21 эмч, мөн тооны машин иргэдэд үйлчлэх гэнэ. Шинэ жилийн баяраар тус төвд хандах иргэдийн тоо гурваас тав дахин нэмэгддэг учраас жирийн өдрүүдээс олон эмч ажиллуулж байгаа аж. Яаралтай тусламжийн төвийнхөн "Баярын өдрүүдэд архинд хордсон, согтуугаараа осгосон, хоолны хордлогод орсон зэрэг дуудлага их ирдэг. Тиймээс хамт олноороо яваа бол нэгнийгээ гудамжинд орхихгүй байх, хоол ундаа тохируулж идэхийг иргэдэд зөвлөж байна" гэсэн юм. Усны машин 1-нд амарна Нийтийн ус түгээх худаг энэ сарын 29, 30-нд 10.00-19.00, 31-нд 10.00-14.00 цагт ажиллана. Харин 2008 оны нэгдүгээр сарын 1-нд амраад, 2-ноос эхлээд ажлын цагийн хуваарийн дагуу ажиллах аж. Худалдааны тӨвҮҮд баЯрын ӨдрҮҮдэд ажиллана Он солигдох мөч дөхөхөд иргэд бялуу, оргилуун дарс олдохгүй байна гэж багагүй сандардаг. Уншигчдадаа худалдааны төвүүдийн ажиллах цагийн хуваарийг танилцуулж байна. "Улсын их дэлгүүр" энэ сарын 30, 3-нд 1-5 дугаар танхим 9.00-22.00 цаг хүртэл ажиллах бөгөөд, нэгдүгээр сарын 1-нд нэг, хоёрдугаар танхим 11.00-20.00 цаг хүртэл иргэдэд үйлчилж бусад нь амарна. "СКАЙ" их дэлгүүр арванхоёрдугаар сарын 31-нд 10.00-20.30 цаг хүртэл ажиллах бөгөөд 1-нд амарна. "Миний дэлгүүр" хүнсний сүлжээ дэлгүүр, хүнсний захууд нэгдүгээр сарын 1-нээс бусад өдрүүдэд ажлын цагийнхаа хуваариар иргэдэд үйлчилнэ. "Да хүрээ" техникийн зах энэ сарын 31-нд 09.00-14.00 цаг хүртэл ажиллаад нэгдүгээр сарын 3-ныг хүртэл амрах юм байна. Харин "Нарантуул" олон улсын худалдааны төв 2008 оны нэгдүгээр сарын 1-3-ныг хүртэл амрах бөгөөд бусад өдрүүдэд ажиллах гэнэ. Орон сууц, нийтийн аж ахуй Орон сууц, нийтийн аж ахуйн удирдах газар, түүний харьяа орон сууцны компани, салбаруудын ээлжийн инженерүүд 24 цагаар ажиллана. Та тэдэнтэй холбоо барих шаардлага гарвал 325595 утсаар жижүүртэй холбогдоно уу. 
Б.Цэцэгдэлгэр 
