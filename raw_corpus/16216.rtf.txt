№253(16216)
1985 ОНЫ АРАВДУГААР САРЫН 20.
Хөдөлмөрийн авьяас

Социалист нийгэмд урлаг нийт ард түмний элч болж, тэдэнд үйлчлэхийн хамт ард түмэн өөрөө урлаг, соёлын үнэт зүйлийг бүтээгч нь байдаг юм. Манай нам, засгаас хөдөлмөрчдийн ерөнхий соёлын түвшинг дээшлүүлж, тал бүрийн авьяасыг хөгжүүлэхэд байнга анхаарал тавьж ирсний үрээр хун ардын маань уран сайхны боловсрол, гоо зүйн хатуужил сайжирсаар байна. Социалист соёлыг цогцлон байгуулах үйлсэд хөдөлмөрчдийн идэвхтэй оролцож буй түгээмэл нэг хэлбэр бол сайн дурын уран сайханчдын хөдөлгөөн бөгөөд одоо манай орны зургаан хүний нэг нь түүнд хамрагдаж байна. Сайн дурын уран сайханчдын хөдөлгөөн зөвхөн олон түмний авьяасыг хөгжүүлэхэд нөлөөтэй хэлбэр тустай тэдний чөлөөт цагийн ашиглалтыг сайжруулж, хэлбэрийн бүтээмжийг дээшлүүлэхэд тусалж, социалист аж төрөх ёсны чухал үзүүлэлт болж байна. Сайн дурын уран сайхны хөдөлгөөн нь ардын театр, чуулган цирк, нэр бүхий хамтлаг хүртлээ хөгжин бэхжиж байна. Говь-Алтай аймгийн намын хороо сайн дурын уран сайхны ардын театр, чуулга, хамтлагуудын үзлэгийн жил бур бүсчилэн хийж, тэргүүн байр эзлэгчдийг Алтай хотод тоглуулан шалгаруулж, тэдний үйлчилгээг үйлдвэрлэлийн гүнд сум нэгдэл, мал аж ахуйн үйлдвэрлэлийн нэгжид төвлөрүүлж байна. 

Дорноговь аймгийн анагаах ухааны дунд сургуулийн << Талын уянга >> ардын чуулга тогтвортой сайн ажиллаж сурагчдын сурлага, хүмүүжилд сайнаар нөлөөлж улмаар төгсөгчдийгөө урлаг, уран сайхны ажлын зохих мэдлэгтэй болгон гаргаж байна. Суүлийн үед бригад, суурь, гэр бүлийн концерт тоглох шинэ хэлбэр ихээхэн дэлгэрч байгаа нь бух нийтийн уран сайхны соёл дээшилж, улс төр хөдөлмөрийн идэвх өрнөж буйн илрэл мөн. 

МАХН-ын XIX их хурал, Ардын хувьсгалын 65 жилийн ой угтаж бүх ард түмний урлагийн их наадам явуулах тухай гаргасан нам засгийн шийдвэрийг манай ард түмэн халуунаар угтан авч, орон даяар түүнд бэлтгэж эхэллээ. Их наадам зохион байгуулах хороо, салбарууд аймаг, хот, сум, нэгдэл, сангийн аж ахуй, тэжээлийн аж ахуй бүрт байгуулагдаад ажилдаа нэгэнт оржээ. 

Урлагийн их наадам нь манай орны социалист бүтээн байгуулалтын ололт амжилт, монгол, зөвлөлтийн ард түмний ган бат найрамдал, улс түмний энх тайвны төлөө тэмцлийг сурталчлах, шинэ нийгэм байгуулагч өнөөгийн хүмүүсийн ёс суртахууныг төлөвшүүлэхэд урлаг, уран сайхны үр нөлөөг дээшлүүлэх, сайн дурын уран сайхны ажлыг бүх талаар дэмжин хөгжүүлэн, авьяастнуудын хүрээг өргөтгөхөд туслах ёстой. 

Их наадам гурван шаттайгаар болох бөгөөд энэ оны эцсээр сум, нэгдэл, сангийн аж ахуй, тэжээлийн аж ахуйд, ирэх оны нэг, хоёрдугаар улиралд сургууль, үйлдвэр, албан байгууллага, цэргийн нэгтгэл анги төмөр замын зангилаадад, улмаар аймаг, хот, ардын арми, хилийн ба дотоодын цэрэг, төмөр замын хэмжээгээр зохиогдож, 1986 оны долдугаар сард Улаанбаатар хотод дүнгээ гаргах болно. 

МАХН-ын XIX их хурлыг угтаж хөдөлмөрчдийн улс төр, хөдөлмөрийн идэвхийг өрнүүлэх, аж ахуй, соёлын төлөвлөгөөт зорилтыг амжилттай хэрэгжүүлэх шинэ таван жилийн гарааг бэлтгэл, сайтай, далайцтай эхлэн уйл хэрэгт уран сайханчдын бүх шатнаа үзлэг идэвхтэй түлхэц үзүүлэх ёстой. Уран сайханчдын үзлэг бол хөдөлмөрчдийн хөдөлмөр, ахуй, оюун ухаан, ёс суртахууны соёлын жинхэнэ нүүр царайг илтгэн харуулах чухал арга хэмжээ тул түүнд хэлбэрдэх, ёс төдий хандах явдал байж болохгүй. Тийм учраас цагийг нь тулгаж байгаад нэгэнт тодорсон авьяастныг үзлэгт дуудлагаар оруулж оромддог эсвэл түүнийг хот, томхон суурин газраар хязгаарлаж, дуу хуур, бүжиг наадамд дуртай хэдхэн хүний хүрээнд хийдэг ноцтой дутагдлыг энэ удаагийн үзлэгт давтан гаргахгүй байх хэрэгтэй. Үүний тулд уран сайханчдын үзлэгт хөдөлмөрчдийн бух давхаргыг идэвхтэй оролцуулж, авьяастныг шинээр тодруулж, дугуйлан, хамтлаг байгуулан, түүний хичээлийг ажил хэрэгчээр чанартай явуулбал зохино. Мөн түрүүчийн их наадам, үзлэг, уралдаан тэмцээний шагналтан, ажилчдын уран сайханчдын тайлан тоглолт, уулзалт зохиох, хамт олноороо, сууриараа уран сайханч болох Хөдөлгөөн өрнүүлж, шилдэг дуучин, хөгжимчин, будагчин, уран уншигч шалгаруулах ажлыг нийт хөдөлмөрчдийн ерөнхий соёлын түвшинг өндөржүүлэх, бие хүнийг авьяасаа хөгжүүлэх, гоо зүй, хөгжим, уран сайхны мэдлэг боловсролоо дээшлүүлэхэд нь туслахад чиглүүлбэл зохино. Бүх ард түмний урлагийн их наадамд бэлтгэх >> явуулах ажил бол зөвхөн клуб, соёлын ордон, театр, чуулга зэрэг соёлын газрын үүрэг биш, харин нам, улс, олон нийт, аж ахуйн байгууллагаас хүнтэй ажиллах, хөдөлмөрчдийн чөлөөт цагийг үр ашигтай өнгөрөөх, социалист аж төрөх ёсыг хэвшүүлэх түгээмэл үйлс байх ёстой. 

Язгуур урлаг нь уран сайханчдын авьяас билгийн ундарга, урын сангийн ширгэшгүй булаг болохоор үзлэгийн явцад ардын авьяастанд болон ардын аман бүтээлд их анхаарал тавихын хамт орчин үе, өнөөгийн шаардлагаас урган гарсан шинэ зүйлийг дэмжин дэлгэрүүлэхэд санаа тавих ёстой. Уран сайханчдын уран чадварыг ахиулах, урын санг баяжуулахад Соёлын Яам, МҮЭ, МХЗЭ, уран бүтээлийн эвлэл, холбоод гол үүрэг гүйцэтгэж, санаачилга идэвхтэй хандаж, хүүхэд, залуучуудын дунд явуулах ажлыг эрчимжүүлж, аймаг, хотын утга зохиолын нэгдэл, урлагийн ажилтан, урчуудын салбарын ажлыг үүнд чиглүүлэн идэвхжүүлбэл зохино. 

Хөдөлмөрчин түмний авьяас билэг яндашгүй арвин, давтагдашгүй өвөрмөц учраас бух ард түмний үзлэгийн гадна нэг ч авьяастанг үлдээхгүй байхын хамт авьяасаа нээх, танин мэдэх, хөгжүүлэхэд нь хүмүүст туслах, хөдөлмөр бүтээлд дуу хөгжим, уран сайхны зоригжуулан дуудаж идэвхжүүлэх чанарыг бүрэн дүүрэн ашиглаж намын эдийн засгийн бодлогыг хэрэгжүүлэх, МАХН-ын XIX их хурал, Ардын хувьсгалын 65 жилийн ойг хөдөлмөр бүтээлийн өндөр амжилтаар угтахад хөдөлмөрчдөд урам зориг, сэтгэлийн жигүүр болж чадахуйц улс төр, урлаг, уран сайхны томоохон арга хэмжээ болгон зохион явуулав.

