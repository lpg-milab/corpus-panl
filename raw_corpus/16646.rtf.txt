№56(16646]     
1987 оны гуравдугаар сарын 6.
Арбитрчдын зорилт  

Үйлдвэрлэл, худалдааны хоорондын болон салбарын дотоод дахь аж ахуйн хэлхээ холбоо улам гүнзгийрч, харилцан хамаарал ихээхэн өргөжиж байгаа нь эдийн засаг, хууль зүйн зохицуулалтын механизмыг төгөлдөржүүлэх шинэ өндөр шаардлагыг дэвшүүлэн тавьж байна. Нийгмийн харилцааны ийм бодитой зүй тогтлыг зөв танин мэдэж, практикт хэрэглэх үүднээс аж ахуйн эрхийн харилцааг бүхэлд нь зохицуулах үүрэгтэйгээр улсын арбитрын байгууллагыг саяхан бие даалган байгууллаа. 

Нам, засгийн удирдагчид улсын арбитрын байгууллагын удирдах ажилтнуудыг хүлээн авч уулзахдаа ийнхүү бие даалган байгуулж бэхжүүлсний эдийн засаг, нийгмийн шаардлага, бүх шатны арбитрчдын үүрэг, зорилтуудыг тодорхойлон зааж өгсөн юм. Нөхөр Ж. Батмөнх арбитрын байгууллагын гол зорилтыг үйлдвэр, албан Газар бүрийг аж ахуйн гэрээгээр хүлээсэн үүргээ заавал биелүүлдэг хариуцлагатай болгох явдал гэж заагаад арбитрчид аж ахуйн гэрээний үүрэг биелүүлээгүй талд торгууль хүлээлгэснээр ажлаа хязгаарлах биш, харин гэрээний үүргийн биелэлт ямар байгааг явц дунд нь шалгаж дүгнэж, зохицуулж, нөлөөлж байхуйц шинэ сэтгэлгээ, арга барилаар ажиллахыг зөвлөсөн юм. 

Улсын арбитрын бүх шатны байгууллагуудын өнөөдрийн нэн тэргүүний зорилт бол нам, засгийн даалгаврыг биелүүлэхийн төлөө бүтээлч, шургуу ажиллах явдал мөн. Арбитрын байгууллага шинэ зохион байгуулалтад орохоос өмнөх үед оршиж байсан дутагдал доголдлыг давтан гаргахгүйн тулд ажилдаа намч, зарчимч дүн шинжилгээ хийж, цаашдаа чиглэсэн зорилготой, тодорхой программтай дайчин давшингуй ажиллавал зохино. шинэ зохион байгуулалтад шилжихийн яг өмнөх үеийн мэдээнээс үзэхэд улсын хэмжээгээр байгуулбал зохих нийт гэрээний 3, 8 хувийг хугацаа хожимдуулж, 2, 8 хувийг дүгнээгүйн гадна 2500 орчим нэрийн олон сая төгрөгийн бараа, бүтээгдэхүүн нийлүүлэх гэрээний үүргийг тасалдуулсан байлаа. Өнгөрсөн онд Дундговь, Булган аймгийн үйлдвэр, аж ахуй Ш газрууд нийт гэрээний 9 51 хувийг хугацаа хожимдуулаа байгуулсан нь үүргийн биелэлтэд муугаар нөлөөлж улмаар 2, 41, 5 сая төгрөгийн бүтээгдэхүүн нийлүүлэх үүргийг тасалдуулахад хүргэжээ. Энэчлэн гэрээний үүргийг биелүүлээгүйгээс хугацаа хожимдуулсан буюу тасалдуулсан бүтээгдэхүүний хэмжээ өнгөрсөн онд урьдахиас 22 хувь өссөн байна. Мөн гэрээний үүрэг биелүүлээгүйгээс торгууль хүлээсэн байгууллагын тоо 1, 4 хувь, мөнгөний хэмжээ 5, 8 хувь, учруулсан хохирлыг нөхөн төлсөн газар бараг хоёр дахин нэмэгджээ. Гэрээт бүтээгдэхүүний нэр төрөл, тоо хэмжээг дур зоргоор өөрчлөх үйлдвэрлэлийн хүч чадлыг бүрэн ашиглах, төлөвлөгөө давуулан биелүүлэх нэрээр гэрээ захиалгагүй бараа бүтээгдэхүүн үйлдвэрлэж эдийн засаг. ёс суртахууны хор хохирол учруулсан зөрчлөөс урьдчилан сэргийлэх, нөлөө үзүүлэх талаар аймаг, хот, салбарын арбитрчид хангалтгүй ажиллаж байна. Тэр ч байтугай гэрээ байгуулах, биелүүлэх, дүгнэх хууль тогтоомжийн заалт, шаардлагыг зөрчиж, хэлбэрдэж ор нэр болгодог, үйлдвэр, албан байгууллагуудын зүй ёсны гомдол, нэхэмжлэлийг шалгахдаа хариуцлагагүй хандан хууль зөрчдөг, хүнд сурталд автдаг, буруу тогтоол, шийдвэр гаргадаг ноцтой дутагдал байжээ. Булган, Ховд аймаг, Улаанбаатар хотын арбитрын газар ийм дутагдлыг удаа дараа давтсаны гадна, Хөвсгөл аймагт аж ахуйн гэрээний үүргээ биелүүлээгүй байгууллага, Сахилга зөрчсөн хүн олон байхад аймгийн арбитр нэг ч албан тушаалтанд хариуцлага хүлээлгээгүй амарлингуйтаж байжээ. Мебель картоны комбинатаас гэрээний үүргээ биелүүлээгүйн учир зөвхөн 1986 онд нэг сая гаруй төгрөгийн торгууль гаргуулсан байхад буруутай албан тушаалтнуудыг Улаанбаатар хотын арбитрын газар зөнд нь орхижээ. Хариуцлага, сахилгагүй хүмүүсийн гаргасан үргүй зардлыг хамт олон, нийгэм үүрч хохирол хүлээж таарахгүй. Иймэрхүү дутагдал арбитрчдын үйл ажиллагаанд нэлээд тархмал байгааг эрс таслан зогсоох нь шинэ сэтгэлгээ, арга барилаар ажиллаж чадаж байгаа эсэхийг бодитой шалгуур болох ёстой. 

Арбитрын байгууллагууд улсын төлөвлөгөөний дагуу гэрээ байгуулах, нэгэнт баталсан гэрээт үүргийг заавал биелүүлэх хариуцлагыг гэрээнд оролцогч талуудаас зарчимчаар шаардахын оронд аль нэг талын тоочсон бэрхшээлд автагдаж буруутай талыг гэм зэмгүй болгон орхих, ерөнхийлж, бөөрөнхийлөх, гэрээний үүрэг биелүүлээгүйн учир шалтгааныг нарийвчлан тогтоох байтал хуулийн заалтыг биелүүлэх нэрийн дор байгууллага, хүмүүсийг толгой дараалан торгох зэргээр өрөөсгөл ханддаг хуучирсан аргыг шийдвэртэй халах нь арбитрч бүрийн эрхэм үүрэг мөн. 

Материаллаг үйлдвэрлэлийн гол салбаруудад хийж байгаа эдийн засгийн туршилтын хүрээнд үйлдвэрлэлийн үйл ажиллагааг аж ахуйн гэрээний үүрийн биелэлтийг харгалзсан үзүүлэлтээр дүгнэх болсон нь гэрээний үр нөлөө, арбитрын байгууллагын үүрэг хариуцлагыг ихээхэн өндөржүүлж байна. Иймд бүтээгдэхүүн, ажил, үйлчилгээг зохих нэр төрлийн дагуу өндөр чанартай хийж гүйцэтгүүлэхийг арбитрын байгууллагууд онцгой анхаарвал зохино. Үйлдвэрлэлийн анхан шатны нэгжээс эхлээд салбарын яам, газар, олон нийтийн байгууллагууд хүртэл бүх үе шатанд ажил дүгнэх, социалист уралдаанд шалгаруулахдаа аж ахуйн гэрээний биелэлт, түүнийг харгалзан тооцоолсон үзүүлэлтүүдийг гол болгон авч үзэх нь зүйтэй. МАХН-ын XIX их хурлаас дэвшүүлсэн эдийн засаг, нийгмийн зорилтуудыг амьдралд хэрэгжүүлэх, ажил, үйлчилгээ, бүтээгдэхүүний чанарыг дээшлүүлэхийн төлөө бүх нийтийн үйлсэд тодорхой хувь нэмэр оруулахын тулд арбитрын байгууллага, арбитрч бүр бүтээлч, шургуу ажиллах хэрэгтэй. байна. 

