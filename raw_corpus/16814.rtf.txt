№224 (16814)   
1987 оны есдүгээр сарын 18.
Боловсон хүчинд тавих шаардлага

Намын чиг бодлогыг манай боловсон хүчнүүд хэр зэрэг ажил хэрэгч, бүтээлч уур амьсгалаар зохион байгуулан хэрэгжүүлэхээс улс орны нийгэм, эдийн засгийн хөгжил дэвшил шийдвэрлэх хэмжээгээр шалтгаалж байна. МАХН-ын XIX их хурал. Намын Төв Хорооны сүүлчийн бүгд хурлууд хүний хүчин зүйлийг идэвхжүүлэх зорилтыг шинэ өндөр түвшинд дэвшүүлж тавьсан нь сэтгэхүй, үйл ажиллагааны хуучирсан хэв загвараас зоригтой салж. амьдралын бодит шаардлагатай хөл нийлүүлэн үр бүтээлтэй ажиллахаар өөрийгөө өөрчлөхийг боловсон хүчнээс шаардаж байна. 

Увс аймгийн нам. аж ахуйн идэвхтэнтэй уулзсан уулзалт дээр нөхөр Ж. Батмөнх хэлсэн үгэндээ: << Аж ахуйн удирдагч. мэргэжилтнүүдээс өргөн хүрээтэй сэтгэж бодож. эдийн засгийн аргад идэвхтэй суралцан, үйлдвэрлэлийн үр ашиг, чанар дээшлүүлэхийн төлөө санаачилгатай, овсгоотой ажиллах явдал шаардагдаж байна >> гэсэн билээ. Боловсон хүчинтэй ажиллахад эдгээр шаардлагыг тусган хэрэгжүүлж, ажил хариуцсан нийт хүнийг бэлтгэх, давтан сургах ажилд чанарын өөрчлөлт гаргаж, шинэлэг арга барилд сургахад нам, улс, олон нийтийн бүх шатны байгууллагын анхаарал төвлөрөх ёстой. 

Архангай аймгийн намын хороо боловсон хүчний хүрэлцээ, бүрэлдэхүүнийг сайжруулах төлөвлөгөөг жил бүрээр боловсруулан мөрдөж, аймгийн намын хорооны ажилтнууд дээд, дунд мэргэжлийн боловсон хүчинтэй уулзаж, онол. улс төр, ажил хэрэг, орос хэлний мэдлэгийг шалгаж, ажил байдлын тодорхой асуудлаар ярилцлага зохиож, дүнг намын хорооны товчоогоор хэлэлцэж, тэдний цаашдын ажилд тус болохуйц тогтоол гарган мөрдөж байна. Энд 1987 оны эхний хагас жилд удирдах албан тушаалд арав гаруй эмэгтэй боловсон хүчнийг олж дэвшүүлсэн нь дэмжүүштэй эхлэл мөн. Боловсон хүчнийг шилж. сонго, байршуулах ажлыг энэчлэн шинэлэг ярга хэлбэрээр зохион байгуулж байгаа Хөвсгөл, ГовьАлтай, Завхан зэрэг аймаг өөрийн гэсэн туршлагатай болсон байна. 

Гэвч боловсон хүчнийг зөвхөн ажил төрлийн цөөн үзүүлэлт, бодит биш тодорхойлолтоор судалдаг. улс төр, онолын бэлтгэл, үзэл суртал суртахууны: хатуужлыг дутуу дулимаг үнэлдэг, хэвшмэл арга барил танай төв, орон нутгийн намын байгууллагуудын уйл ажиллагаанд байсаар байна. Тухайн хүнийг судлахдаа ажил байдал, зан чанарын << толь >> болсон хамт олны нь дунд орж санал, хүсэлт, үнэлэлт, дүгнэлт, захиасыг сонсох ажил ам ярианаас хэтрэхгүй байна. 

В. II. Лениний сургаснаар << . . . засаг захиргааны хүчээр биш. нэр хүндийн хүчээр. эрчим чадлын хүчээр. ихээхэн олон талтай байдаг. ихээхэн туршлага. авьяас билгийн хүчээр удирдах >> ажилтныг олж илрүүлэн дэвшүүлэх асуудалд нэн шинэлэг байдлаар хандах цаг болжээ. 

Аж ахуйг эрхлэн хөтлөх социалист арга, удирдлагын оновчтой хэлбэр, механизмыг шинжлэх ухааны үндэслэлтэй шуурхай нэвтрүүлж, үйлдвэрлэлийн үр ашиг, чанарыг шинэ шаардлагын хэмжээнд хүргэх нь өргөн олонд ил тод гол зорилт мөн. Эдгээр зорилтыг амжилттай шийдвэрлэхийн тулд ажил хариуцсан хүн бүрийн сэтгэлгээг тэр зүгт өөрчилж, ажилд бүтээлч, өөриймсөг ханддаг, шинэ сэргэг зүйлийг түргэн мэдэрч ухаалаг тусган авдаг, хэзээ ямагт идэвх санаачилгатай ажилладаг болгох нь чухал юм. Ийм хэмжээнд ажиллаж чадахгүй байгаа газарт сахилга зөрчигдөн хариуцлага суларч, улмаар үйлдвэрлэлийн хүч чадлыг дутуу ашиглах, бий болсон материалын үнэт зүйлд хайр гамгүй хандах, эвдэж үрэн таран хийх, нүд хуурах, хуурч мэхлэх, хөдөлмөрөөс зайлсхийх явдал үргэлжилж байна. Барилгын цэргийн удирдах ерөнхий газрын. . . дугаар анги Улаанбаатар хотын хими цэвэрлэгээ, угаалгын фабрикийн барилгыг дуусгаагүй атлаа графикт заасан хугацаанд ашиглалтад өгч, улсын төлөвлөгөөг биелүүлснээр худал мэдээлж байсан нь тэндхийн зарим боловсон хүчин зан суртахууны талаар ноцтой хоцрогдсоны баримт мөн. 

Удирдах ажилтай мэргэжлийн боловсон хүчний хариуцлага, сахилга, бие даасан үйл ажиллагаа хангалтгүйгээс шалтгаалж аж ахуйн гэрээний үүргийг тасалдуулж, хөдөлмөрчдийн эрх ашгийг хохироодог дутагдал арилаагүй байна. 1987 оны наймдугаар сарын байдлаар Дундговь аймгийн мод боловсруулах үйлдвэр, ахуйн үйлчилгээний удирдах газар, хүнсний үйлдвэр, Өмнөговь аймгийн хүнсний үйлдвэр 6 - 28 нэрийн сая гаруй төгрөгийн бүтээгдэхүүнийг гэрээлэгч байгууллагадаа нийлүүлээгүйг чухам ийм утгаар үнэлж дүгнэвэл зохино. 

Алсын хараатай, эцсийн үр дүнд хүрэх хэтийн зорилго чиглэлтэй, бүтээлч ажиллахын оронд өдөр өнгөрөөсөн аар саархан зүйлээр хөөцөлдөх, бусдын ажлыг шүүрч хийх, хэт хуралдах, бичиг цаасаар хөөцөлдөх зэргээр захиргаа хүнд суртлын хуучин аргатайгаа зууралдах, харьяалалдаа байгаа байгууллага хүмүүсийн бие даан ажиллах, сэтгэхийг үл тоомсорлох явдал байсаар байгаа нь боловсон хүчний арга барилд эрс өөрчлөлт хийхийг шаардаж байна. 

Намын үйл хэрэгт үнэнч, үзэл санааны хатуужилтай, асуудалд зарчимч байр сууринаас ханддаг, нийгмийн эрх ашгийг өндөрт тавьдаг, олон түмэнтэй ойр дотно ажилладаг зэрэг улс төрийн талаар боловсорсон байхыг боловсон хүчнийг шилж сонгохдоо нэн тэргүүнд харгалзах ёстой. Аймаг, хот, районы намын хороод өөрсдийн мэдлийн удирдах албан тушаалд дэвшүүлэх боловсон хүчний нөөцөд хүнийг судлан бэлтгэхдээ тухайн хүний ажилладаг газрын нам, захиргаа, олон нийтийн байгууллага, хамт олны нь үнэлгээ, саналыг авч, сайтар судалж намын хорооны товчооны гишүүдийн хурлаар хэлэлцэн, хүн нэг бүр дээр дүгнэлт хийж, нөөцийн бүртгэлд авах эсэх асуудлыг шийдвэрлэдэг байвал зохино. 

Нэгэнт нөөцөд авсан хүнийг цаашид ажиллуулах чиглэлээр нь төлөвлөгөөтэй бэлтгэх, удирдан зохион байгуулах талаар дадлага туршлагатай, тэргүүний хүмүүсээр өсөлт, дэвшилтийг шалгуулж, зөвлөлгөө өгч, дутагдлыг ойлгуулж, өөрөөр нь дүгнэлт хийлгэх, шинэ сэтгэлгээгээр ажиллах арга барилд сурган дадлагажуулах ажлыг шинэ шатанд гаргах нь зүйтэй. Боловсон хүчинтэйгээ ажиллах талаар тодорхой ажил хийж, үзэгдэхүйц өөрчлөлт гаргах нь бүх шатны удирдах ажилтны чухал үүрэг болж байна. 

