№231 (16508)               
1986 оны есдүгээр сарын 26.
Социалист интернационализмын тод  илрэл

МАХН-ын Төв Хороо, БНМАУ-ын Ардын Их Хурлын Тэргүүлэгчдийн урилгаар ПАНН-ын Төв Хорооны нэгдүгээр нарийн бичгийн дарга, БНМАУ-ын Төрийн Зөвлөлийн дарга Войцех Ярузельский тэргүүтэй БНМАУ-ын нам, төрийн төлөөлөгчид энэ сарын 22 - 24-д манай оронд албан ёсоор найрсгаар айлчлав. БНМАУ-ын нам, төрийн төлөөлөгчдийн айлчлал нь манай хоёр орны ах дүүгийн найрамдалт харилцаа, бүх талын нягт хамтын ажиллагааг монгол, польшийн ард түмний болон социалист хамтын нөхөрлөлийн орнуудын эрх ашиг, энх тайван, социализмын үйл хэргийн тусын тулд цаашид хөгжүүлэн бэхжүүлэх үйлсэд чухал хувь нэмэр оруулсан том үйл явдал боллоо гэж монголын коммунистууд, нийт ард түмэн үзэж байна. 

Марксизмленинизм, социалист интернационализмын шалгарсан зарчимд бат бэх суурилж байдаг монгол, польшийн найрамдал, хамтын ажиллагаа манай хоёр ард түмний тусын тулд жилээс жилд өргөжин бэхжиж байна. БНМАУ, БНМАУ-ын эдийн засаг, нийгмийг хөгжүүлэх шинэ том зорилт дэвшүүлсэн МАХН-ын XIX, ПАНН-ын X их хурлын түүхэн шийдвэрийг манай хоёр орны коммунистууд, хөдөлмөрчид улс төр, хөдөлмөрийн өндөр идэвхжилтэй хэрэгжүүлж байгаа үед энэхүү айлчлал шинэ чухал түлхэц өглөө. 

Энх тайван, социализмын төлөө тэмцлийн нэгдмэл зорилго, нийтлэг эрх ашиг, социалист хамтын нөхөрлөлийн орнуудтай тогтоосон бидний найрамдал, ах дүүгийн холбоонд үндэслэсэн МАХН, ПАНН-ын интернационалч бодлого манан хоёр орны харилцааны урагшлан давших хөгжлийн хөдөлгөгч хүч нь болж байдаг билээ. 

<< БНМАУ-ын нам, төрийн төлөөлөгчдийн БНМАУ-д хийсэн албан ёсны, найрсаг айлчлал хоёр талын харилцааг хөгжүүлэхэд шинэ үе шат болж, монгол, польшийн найрамдал, хамтын ажиллагааг хоёр ард түмэн, нийт социалист хамтын нөхөрлөлийн тусын тулд цаашид бэхжүүлж хөгжүүлэхэд дөхөм үзүүлнэ >> гэж хамтарсан, албан мэдээнд тодорхойлов. 

Айлчлалын үед болсон манай хоёр орны удирдагчийн уулзалт, яриа, нам, төрийн төлөөлөгчдийн хэлэлцээ, гарын үсэг зурсан баримт бичиг, хөдөлмөрчдийн цуглаан, ер нь айлчлалын бүхий л явц нь хоёр нам, улс, ард түмний уламжлалт найрамдлын нягт харилцааг БНМАУ, БНМАУ-ын найрамдал, хамтын ажиллагааны тухай Гэрээний дагуу цаашид бүх талаар хөгжүүлэн бэхжүүлэх, хамтын ажиллагаагаа өргөжүүлж, үр ашгийг нь дээшлүүлэхэд бүрэн чиглэж, урт хугацааны арга хэмжээг хамтран хэрэгжүүлэх шинэ үе шатны зорилтыг тодорхойлов. 

Польшийн техник - эдийн засгийн туслалцаатайгаар байгуулсан олон үйлдвэр манай орны эдийн засгийн хөгжилд чухал хувь нэмэр оруулж, социалист бүтээн байгуулалтад маань польшийн өндөр мэдлэгтэй мэргэжилтнүүд гар бие оролцон идэвхтэй тус дэмжлэг үзүүлж байна. Хоёр орны нийгмийн амьдралын бүх хүрээнд батжин тогтсон ах дүү ёсны найрамдалт хамтын ажиллагаанд шинэ сайхан хэтийн төлөв нээгдэж байгаад монголын ард түмэн сэтгэл дүүрэн баяртай байна, 

МАХН-ын Төв Хорооны ерөнхий нарийн бичгийн дарга, БНМАУ-ын Ардын Их Хурлын Тэргүүлэгчдийн дарга Жамбын Батмөнх, ПАНН-ын Төв Хорооны нэгдүгээр нарийн бичгийн дарга, БНМАУ-ын Төрийн Зөвлөлийн дарга Войцех Ярузельский нар << БНМАУ, БНМАУ-ын эдийн засаг, шинжлэх ухаан техникийн хамтын ажиллагааг 2000 он хүртэл хөгжүүлэх урт хугацааны Программд >> гарын үсэг зурлаа. Энэ чухал баримт бичиг Монгол, Польшийн хамтын ажиллагааг улам өргөжүүлэн хөгжүүлэх тогтвортой, урт хугацааны үндсийг бэхжүүлэхэд ач тусаа өгөх болно. 

Олон улсын амьдралын тулгамдсан асуудлаар бид нэгдмэл байр суурьтай байгааг энэхүү айлчлалын үеэр хоёр тал нотлон харууллаа. БНПАУ бол Европ тивд энх тайван, социализмыг гуч гаруй жил найдвартай хамгаалж байгаа Варшавын гэрээний байгууллагыг үндэслэн санаачлагчдын нэг, түүний идэвхтэй гишүүн билээ. Дэлхийн шударга улс түмний нэгэн адил манай хоёр орны ард. түмний хувьд бат бэх энх тайвныг хангах, цөмийн дайны аюулыг зайлуулахаас илүү эрхэм чухал зүйл байхгүй. ЗХУ-ын дэвшүүлсэн өргөн цар хүрээтэй санал, санаачилгуудыг, тухайлбал энэ зуунд багтааж цөмийн зэвсгийг устгах программ, Ази, Номхон далайн бүс нутагт аюулгүй байдлыг хангах, энхийн хамтын ажиллагааг хөгжүүлэх тухай санал, олон улсын аюулгүй байдлын бүх талыг хамарсан систем бий болгох тухай үндэслэл зэргийг хэрэгжүүлэх замаар л цөмийн зэвсэггүй үнэхээр энх амгалан байдалд хүрнэ. ЗХУ цөмийн аливаа дэлбэлэлт хийхээ дөрөв дэх удаа азнасан нь энэ чиглэлээр хийсэн дорвитой алхам мөн. 

Азийн улс орнуудын аюулгүй байдлыг хангах замыг хамтран сүвэгчилж, хямрал мөргөлдөөн, тулгамдсан асуудлуудыг улс төрийн аргаар зохицуулах үүднээс нэгдэн ажиллахыг тус тивийн өнөөгийн ээдрээтэй байдал шургуу шаардаж байна. Чухам энэ бодит байдлыг иш үндэс болгож Ази, Номхон далайн улс хоорондын харилцаанд хүч үл хэрэглэх механизм бий болгох тухай БНМАУ-ын дэвшүүлсэн санал ЗХУ болон Азийн социалист бусад орнуудын энх тайванч санал, санаачилгатай нягт уялдан зохицож байгаа юм. Монгол, Польш хоёр улс ах дүү социалист орнуудтай нэгэн эгнээнд явж, нийт социалист хамтын нөхөрлөлийн эв нэгдлийг бэхжүүлэх, олон улсын коммунист, ажилчны хөдөлгөөнийг нягтруулах, улс түмний энх тайван, аюулгүй байдлын үйл хэргийг зузаатгах, дайны аюул заналыг зайлуулахын төлөө цаашид улам ур бүтээлтэй хамтран тэмцэх зориг эрмэлзэл төгс байгааг айлчлалын бүхий л явц үнэмшилтэйгээр нотлон харууллаа. Чухам үүнд БНМАУ-ын нам, төрийн төлөөлөгчдийн манай оронд хийсэн албан ёсны, найрсаг айлчлалын олон улсын түгээмэл ач холбогдол оршино. 

Монгол. Польшийн ард түмний бат найрамдал, нягт хамтын ажиллагаа улам бүр мандан бадартугай! 

