№23 (16613)
1987 оны нэгдүгээр сарын 27.
Товчооны гишүүн

<< Аймаг, хот, районы намын хороод намын анхан шатны байгууллагатай ажиллах ажиллагааг эрс сайжруулж, тэдгээрийн дайчин чадварыг товчооны гишүүдийн нь бүтээлч санаачилга, ажлын арга барилтай холбон, намын гишүүдийн манлайлал, хөдөлмөрийн хамт олны хүмүүжил, төлөвшилт, тухайн байгууллагын ажлын эцсийн үр дүнгээр нь үнэлж дүгнэж байх нь зүйтэй. . . >> гэж нөхөр Ж. Батмөнх МАХН-ын Төв Хорооны II бүгд хурал дээр хэлсэн юм. 

Намын үүр, хороодын товчооны гишүүд бол намын хамт олны дундаас улс төр, нийгмийн идэвхтэй үйл ажиллагаагаараа шалгарч, тэдний итгэл найдварыг хүлээж намын дүрмийн заалт ёсоор сонгуульт үүрэг биелүүлж, намын ажлыг шууд гардан хийх өндөр хариуцлагатай хүмүүс юм. товчооны гишүүд өөр өөрийн хариуцсан ажил үүргийн хуваарийн дагуу сонгууль хүлээсэн хугацааныхаа туршид мөнхүү намын байгууллага дээр зохиогдох өдөр тутмын үйл ажиллагааг удирдах, зохион байгуулахад биечлэн идэвхтэй оролцож, намын хамт олны итгэл даалгаврыг бүтээлчээр биелүүлэхэд бүх хүч чадал, авьяас мэдлэгээ дайчлах нь түүний коммунистын хувьд бат баримтлах ёс суртахууны зарчим мөн. Намын үүр, хороодын товчооны гишүүний үүрэг хариуцлага ямагт өндөр байж, намын байгууллагын шийдвэр тогтоолыг хэрэгжүүлэхэд үлгэрлэж, нэгэнт хариуцсан ажлынхаа явц, үр дүнг товчооны хурлаар байнга хэлэлцүүлж дүгнэлт үнэлгээ авч тэр тухайд ч намын үүр бүх гишүүддээ мэдээлж байхаас гадна жил тутмын тайлангийн хурлын илтгэлд товчооны гишүүн тус бүрийн сонгуульт үүргээ хэрхэн биелүүлснийг шинэ шаардлагын үүднээс зарчимчаар тайлагнаж байх нь зүйн хэрэг мөн. 

<< Намын анхан шатны байгууллагын тайлан сонгууль явуулах тухайн МАХН-ын Төв Хорооны тогтоолын заалт ёсоор орон даяар тайлан сонгуулийи кампани улс төрийн асар их идэвхжилтэйгээр үзэл суртал, улс төрийн өндөр хэмжээнд өрнөж, үүнд намын үүрийн товчооны гишүүд ажил хэрэгчээр оролцож, намын ажилд залгамж чанарыг сайтар хангах, тэрчлэн шинэ сэтгэлгээ, боловсронгуй арга барилтай шилдэг коммунистуудыг товчоонд шинээр сонгохын тулд сайтар судлах, тэдэнтэй ярилцлага хийж, ажлын тайланг сонсож, манлайллыг нь дүгнэж, үнэлэлт өгөх арга хэмжээг сайн зохион байгуулах шаардлагатай байна. 

МАХН-ын XIX их хурлаас хойш БаянӨлгий, Дундговь, Өмнөговь, Сэлэнгэ зэрэг аймгийн намын хороо, сонгуульт идэвхтний онол практикийн бага хурал, санал солилцох, ярилцлага хийж, семинар зохион байгуулж намын дотоод амьдралын тодорхой сэдвээр хичээл заажээ. Дорнод аймгийн намын хороо анхан шатны байгууллагын нарийн бичгийн дарга, товчооны гишүүдэд намын байгуулалтын зангилаа асуудлаар дөч гаруй цагийн хичээл зааж, семинар хийжээ. Намын ахмад ажилтнуудыг орон тооны бус зохион байгуулагчаар томилж намын үүр, хороодод ажиллуулж, шинээр сонгогдсон нарийн бичгийн дарга, сонгуульт идэвхтэн нарт зөвлөгөө өгүүлж тусалдаг практик намын олон байгууллагад хэвшлээ. товчооны гишүүдийг сонгуульт үүргээ сайн биелүүлэхэд тус нэмэр болж байгаа ийм арга туршлагыг нийтэд түгээх нь чухал байна. 

Намын анхан шатны байгууллагын товчооны гишүүнээр сонгох, сонгогдохын хариуцлага, нэр хүндийг дутуу үнэлснээс ээлж өнгөрөөх маягаар хайхрамжгүй ханддаг ноцтой дутагдал намын зарим байгууллагад гардгийн улмаас хамт олны итгэл найдвар, сонгуульт үүргээ хөсөрдүүлж, зөвхөн товчооны гишүүн гэсэн нэр хүлээх төдийгөөр сонгуульт хугацаагаа өнгөрөөдөг хүмүүс ч байна. Хэнтий аймгийн Өндөрхаан хотын намын хорооны товчооны гишүүн долоон хүний гурав нь хариуцлага, сахилга алдаж, ёс суртахууны ноцтой дутагдал гаргасан байна. Хэнтий аймгийн хэмжээний гэмт хэрэг, хэв журмын зөрччийн нэлээд хувь нь аймгийн төвд гарч байхад хотын намын хорооны товчоо зарчмын дүгнэлт хийж, бүх нийтийн тэмцэл өрнүүлэхийн  оронд байдал хэвийн байгаа мэтээр ярьж уг асуудалд санаа амарлингуй хандаж ирснээр барахгүй намын XIX их хурлын шийдвэрийг сурталчлах, хэрэгжүүлэх болон анхан шатны байгууллагын идэвхтэй ажиллагаа, дайчин чадварыг дээшлүүлэх талаар ч санаачилгагүй ажиллажээ. Ховд аймгийн Эрдэнэбүрэн сум, Увс аймгийн Баруунтурууны сангийн аж ахуйн намын хорооны товчооны зарим гишүүдийн ажил дээр нэг адил иймэрхүү үлгэргүй байдал гарчээ. 

Одоо шинээр сонгогдох намын үүр, хороодын товчооны гишүүдэд намын их хурлын үзэл санааны дагуу зарчимч шаардлага тавьж, сайтар шилж шалтаруулан, ажил хэрэгч дайчин шуурхай чанарыг хангавал зохино. Намын анхан шатны байгууллагын товчооны гишүүдийн үйл ажиллагаа хамтын удирдлагын зарчим дээр  бүрэн тулгуурлаж ажил үйлсийг бүхэлд нь сайжруулахад үнэхээр оройлон манлайлагчийн ёсоор хамт олны улс төр, ажил үйлсийн цөм нь болж байх ёстой. 

Намын анхан шатны байгууллагын товчоо боловсон хүчнийг шилж сонгох, хуваарилах, сургаж дадлагажуулах, тэдний ажил хэргийн өсөлтөд хяналт тавих, гүйцэтгэлийн хяналт шалгалтын үр нөлөөг өндөржүүлэх, коммунистууд, мэргэжилтний гүйцэтгэгч сахилгыг газар сайгүй бэхжүүлэх, шийдвэр гүйцэтгэлийн нэгдлийг хангахад шийдвэрлэх нөлөө үзүүлэх үүргээ мартаж болохгүй. Намын эгнээний өсөлт, бүрэлдэхүүний чанарыг сайжруулах, үйлдвэрлэлийн нэгж хэсэгт намын гишүүдийг зөв хуваарилж, байршуулах, коммунистуудын манлайллыг намын дүрмийн шаардлагын дагуу жигд өндөржүүлэхийн төлөө анхан шатны байгууллагын товчоо нэгэн санаа, нэгдмэл зорилгоор тууштай тэмцэл хийвэл зохино. ьььььььь

