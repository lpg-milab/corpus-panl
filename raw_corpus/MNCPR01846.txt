С.Баяр, Н.Энхбаяр хоёрын зөрчил М.Энхболдод ашигтай

Ерөнхий сайд Н.Энхбаярын талынхныг нэр дэвших эрхийг нь хасч торгожээ С.Баяр, Н.Энхбаяр хоёрын нөхөрлөл М.Энхболдыг унагаж намын дарга болох үед л оргил цэгтээ хүрсэн болохоос тэр үеэс хойш үргэлж холдож эхэлжээ. Өөрийнхөө шахсан сайд нарыг танхимд нь багтааж С.Баярыг хянаж байх юм бодсон Ерөнхийлөгчийн санаа бүтэлгүйтэж нөхөд нь С.Баярын халаасанд багтах боллоо. Тухайлбал, Ерөнхий сайд маань Ч.Хүрэлбаатар, Г.Шийлэгдамба нарын залуусыг өөртөө татаж байгаа.
Тэдний зөрчил Цагдаагийн ерөнхий газрын дарга М.Ганболдыг унагахад ил болсон гэж хэлж болох юм. Эх сурвалжийн мэдээллээр М.Ганболдыг унагахгүй байх талаар С.Баяраас Ерөнхийлөгч хэд хэдэн удаа уулзаж гуйж байсан гэнэ. С.Баяр энэ гуйлтыг нь ёстой авч үзэлгүй гэдийж орхижээ. Цаашлаад Удирдах зөвлөлд өөрийнхөө хүнийг шургуулсан гэж Ерөнхийлөгч эндүүрч бодсон бололтой. Н.Энхбаярын хүн гэгдэх Ё.Отгонбаяр, У.Барсболд, Ц.Сүхбаатар нарыг С.Баяр огт хөдөлгөхгүй байгаа бөгөөд УИХ-д ч нэрийг нь дэвшүүлэхгүй болсноор энэ нь батлагдаж байгаа юм. С.Баяр одоо Л.Амарсанаагаар дамжуулан хамаг ажлаа амжуулж суугаа. Мөн Н.Энхбаярын улаан хамгаалагч нарыг энэ УИХ-д аль болох бага дэвшүүлэх нь ойлгомжтой болоод байгаа. Мөн Элсний 13-ын ихэнхийг нэр дэвшүүлэхгүй унагах нь тодорхой болоод байна. Элсний 13-ын хувьд Н.Энхбаярт ашиглагдаад жийгдэж байгаа бол М.Энхболд, С.Баяр хоёрт мөн л шахагдаж байгаа юм. Ц.Шаравдорж, Л.Одончимэд нарын луугаруудыг нутагт нь унагаж, Р.Нямсүрэн, А.Цанжид нар нэр дэвшихгүй нь тодорхой болж байна. Т.Гандид ч тойрог олдохгүй зүдэрч яваад дүүрэгтээ бараг л уначихсан гэж хэлж болно. Ерөнхийлөгч, Ерөнхий сайд хоёрын зөрчил дундуур М.Энхболд ашиг олж хүчээ зузаатгаж байгаа нь нэр дэшихээр тодорч буй хүмүүсийн жагсаалтаас харагдах болсон. Н.Энхбаяр, С.Баяр хоёрын зөрчил үүгээр дууссангүй. Ё.ОтгонбаЯр: Нам хэрэв Ялагдвал Ц.Элбэгдоржийн хэлсэн шиг олон хҮн шоронд орно шҮҮ Саяхны хуралдсан хотын намын хорооны хурал дээр тэдний зөрчил бас л үргэлжиллээ. Хотын намын хорооны хурал дээр хоёр ч судалгааны дүн танилцуулагдсан бөгөөд хоорондоо тэс өөр гарсан байжээ. Эхнийх нь дүүргийн нэр дэвшигчдийн талаарх судалгааны дүн, хоёр дахь нь МАХН-ын дэргэдэх "Прогноз" төвийн дүн байж. "Прогноз"-ын дүн Н.Энхбаярын талын хүмүүсийн хувийн рейтингийг илт доогуур гаргасан нь тэнд суугсдын гайхлыг төрүүлжээ. "Прогноз"-ын дүнгээр Н.Болормаа, Ц.Тогоо, Аюушжав гээд л Ерөнхийлөгчийн талд зогсдог эрхмүүдийн нэр шалдаа буутал унасан байна. Хотын намын хорооны хурал дээр Ё.Отгонбаярын хэлсэн үг нь мөн л намынхныхаа нүдийг орой дээр гаргасан юм байх. Тэрээр "Намаас нэр дэвшиж буй хүмүүс заавал ялж гарч ирэх ёстой. Гарахын тулд санхүүгийн хувьд асуудлаа шийдсэн, өөрийнхөө нэр төрийг цэвэрлэсэн байх хэрэгтэй. Хэрэв нэг суудал алдах юм бол тэр хүн дараа нь намаас ямар ч улс төрийн дэмжлэг горьдох хэрэггүй. Манай нам ялагдвал Ц.Элбэгдоржийн хэлээд байсан шиг олон хүн шоронд орох байх шүү" гэж хэлжээ. Ингэж хэлсэн нь намын нөхдийнх нь дургүйцлийг хүргэсэн аж. Ямар ч байсан МАХН-ын ерөнхий нарийн бичгийн дарга Ё.Отгонбаяр нэр дэвших гэдэг бол намын барьцаанд орж байгаа гэсэн санааг цухуйлгаж дээр нь манайд "но"-той хүмүүс байгаа гэж анхааруулсан нь өөрсдийнхөө булхайтай гэдгийг баталж байгаа мэт. Магадгүй У.Хүрэлсүхийн араас явуулчихна шүү гэж "нөгөө" хүнийхээ үгийг дамжууллаа гэж намынхан нь эгдүүцсэн байна. Олон жилийн өмнө Чойбалсанд нэгэн мэргэн хүн "Энэ нам 90 насалбал их юм" гэж хэлж байсан гэдэг. Хэрэв энэ үнэн бол МАХН сонгуульд ялагдвал Ё.Отгонбаярын хэлснээр олонх нь хэцүү нэртийн хаалга татаж 90 насыг зооглож чадахгүй дуусах бололтой дог. Н.ЭнхбаЯр Б.Жаргалсайхан, М.Энхсайхан, Б.Эрдэнэбат нарыг ашиглахаар шийджээ Зарим эх сурвалжийн мэдээллээр Н.Энхбаяр С.Баярыг унагаж МАХН-ыг лааз өшиглүүлэхийн тулд Эх орон намын дарга Б.Эрдэнэбат, Үндэсний шинэ намын дарга М.Энхсайхан, Бүгд найрамдах намын дарга Б.Жаргалсайхан нарыг хүчээр нэг тугийн дор нэгтгэж сонгуульд нэг бодлогоор оролцуулах шахалт үзүүлсэн гэнэ. Өнгөрсөн долоо хоногийн сүүлээр дээрх намын дарга нар хэвлэлийн хурал зарлаж "Бид үнийн өсөлтийг бууруулна. Гэмт хэрэгтний үүр болсон АН, МАХН-тай тооцоо бодно" гэж зарласан нь жирийн хэрэг биш байсан гэж ажиглагчид үзэж байна. Энэ гурвыг нэгтгэхийн тулд Н.Энхбаяр нэлээд далд ажиллагаа зохион байгуулсан бололтой. Б.Жаргалсайханд гэхэд л хуучин аргаараа Ерөнхий сайдын суудал амлаж, Б.Эрдэнэбатыг Авлигатай тэмцэх газарт гурав хоног байцааж энэ нэгдлээс гарахгүй гэсэн амлалтыг авчээ. Шашин төрийг хослуулж барих хүсэлтэй М.Энхсайхан ерөнхийдөө Н.Энхбаярын хүн гэгддэг. Энэ хүчийг ашиглаж аваад сонгуульд зүтгэх юм бол Ц.Элбэгдоржийн эсрэг талд зогсдог Алтан гадас, МАХН доторх өөрийнхөө хүмүүсийн дэмжлэгтэйгээр МАХН, Ардчилсан нам хоёрыг арчина гэсэн тооцоо Ерөнхийлөгчийн халаасанд бий. Харин С.Баяр, Ц.Элбэгдорж хоёр тийм ч гэнэн биш учраас зарим нэг зүйл дээр хүчээ нэгтгэн Н.Энхбаярын эсрэг арга хэмжээ авч эхэлж байгаа сурагтай. Энэ хоёрын үйл ажиллагаа сонгуулийн дунд үеэр илүү их идэвхжих магадлалтай гэнэ. 
Д.Мөнгөндалай

