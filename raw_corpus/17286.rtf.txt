ШИНЭЧЛЭЛИЙГ САЙН ДУРЫН БАЙГУУЛЛАГАД 

Социалист ардчиллыг хөгжүүлж, нийгэм, төр, аж ахуйн амьдралыг удирдахад хөдөлмөрчдийг идэвхтэй оролцуулах чухал зэвсэг болсон олон нийтийн үйл ажиллагааг тууштай өөрчлөн шинэчлэх цаг үе шаардаж байна. 

МАХН-ын Төв Хорооны V бүгд хурал << Олон нийтийн бүх байгууллагын чухал зорилт бол захиргааны хүнд суртлын хуучин аргыг түргэн халж.эгнээгээ шинэ залуу боловсон хүчнээр улам бэхжүүлж, ардчилал , ил тод байдалд түшиглэн байгууллагынхаа зохион байгуулалт, ажлын аргаа шинэчлэхэд оршино >> гэсэн зарчмын чухал удирдамж, заалт өглөө. 
Ингэж тууштайгаар шинэчлэн өөрчлөх биет үлгэр дууриалыг МАХН өөрөө үзүүлж, аппаратыг цомхтгох, ажилтнаа чадваржуулах, арга барилаа төгөлдөржүүлэх шат дараалсан олон ажлыг зохион байгуулсаар байна. 

МХЗЭ-ийн Төв Хороо, МҮЭ-ийн Төв Зөвлөл өөрчлөн байгуулалтын ажилд идэвхтэй орж, өргөн олон түмний саналыг сонсож, үйл ажиллагааныхаа зарчим, чиглэлийг тодорхойлон, аппаратын зохион байгуулалтаа өөрчлөн цомхтгох, элдэв шат дамжлагыг цөөрүүлэх, өөрийгөө удирдах ёсыг хөгжүүлэх, ажлын арга барил, эцсийн үр дүнг дээшлүүлэх нэлээд ажил санаачилж байна. 
Ийм өөрчлөлт, шинэчлэл зөвхөн төрийн байгууллагуудын хэмжээгээр хязгаарлагдан, орон  нутаг, үйлдвэрлэлийн нэгж, хөдөлмөрийн хамт олны хүрээнд олигтой хүрэхгүй өнгөрвөл, эсвэл 
Манай оронд олон нийтийн болон хөдөлмөрчдийн сайн дурын байгууллагын тоо маш олон, тэдний гишүүд идэвхтний эгнээ үлэмж өргөн. 
Хөдөлмөрчдийг үйлдвэрлэл, нийгмийг удирдахад өргөн оролцуулж, нам, төрийн бодлогыг амьдралд хэрэгжүүлэхэд өөр өөрийн эрх үүрэг, арга хэрэгсэл, хүч бололцооныхоо хэрээр идэвхтэй оролцож байгаа байгууллага, идэвхтэн олон бий. 

Өөрчлөлт, шинэчлэлийн өндөр шаардлагын үүднээс авч үзвэл хөдөлмөрчид олон түмнийг ардчилалд сургах сургууль, нийгмийг удирдахад оролцох чухал хэлбэр болсон олон нийт, сайн дурын тэдгээр байгууллагын ажилд хэлбэрдэх, ор нэр болгох дутагдал амь байна. 
Ямар ч сум, байгууллага, хөдөлмөрийн, их, бага хамт олны дунд өдий төдий орон тооны бус байгууллага, хэсэг, зөвлөл, хороо, бүлэг, салбар, хамтлаг байгуулдаг боловч тэднийг зохих ёсоор ажиллуулахгүй орхидгоос нэр хүнд нь буурч, үүрэг роль нь мартагдан ор нэр төдий болоход хүрч байгаа баримт цөөнгүй. 

Өвөрхангай аймгийн Сант суманд нам, төр, захиргаа, олон нийт, бусад байгууллагын шугамаар байгуулсан 119 ийм комисс, зөвлөлд давхардсан тоогоор 800 гаруй идэвхтэн сонгогдон ажиллаж байна. 
Хэрвээ дээрх бүх комисс, зөвлөл дүрэм журмынхаа дагуу ажиллавал жилд 526 удаа хуралдаж, 440 удаа төлөвлөгөө зохиож мөрдөх ёстой ажээ. 
Мөн аймгийн Өлзийт сум, нэгдлийн нэг малчинтай сумын олон нийтийн, сайн дурын байгууллагуудын хоёр зуу гаруй идэвхтэн ажиллахад хүрэлцэх тооцоо гарчээ. 
Үйлдвэрлэн бүтээгч нэг хөдөлмөрчинд ийм их хүчээр нөлөөлөхөд тэнд мал, төл, хорогдуулдаг, үйлдвэрлэлийн төлөвлөгөө тасалдаг, хэрэг зөрчилд холбогддог, ёс суртахууны доголдол гаргадаг нэг ч хүн гарахгүйгээр барахгүй бүх иргэд дээд зэргийн амжилт гаргахаар арга барил, идэвх ухамсар нь өндөр түвшинд хүрсэн байх ёстой билээ. 
Гэтэл тийм үр дүнд хүрсэн газар, байгууллага, манайд үнэндээ үгүй байгаа нь олон нийтийн ихэнх байгууллага ор нэр төдий болсны баримт мөн. 
Зөвхөн байгуулахын төлөө байгуулсан комисс, зөвлөлийн тоо хэт олширсноос нийгмийн идэвхтэй зарим хүмүүст олон давхар сонгууль үүрүүлж, үндсэн болон сонгуульт ажлын аль алиныг байна. 

Дээрх аймгийн нэг сумын намын үүрийн орлогч нарийн бичгийн дарга 17 байгууллагын тэргүүлэгч гишүүн, тооцооны кассын эрхлэгч нь анги, сургууль, байгууллагын, эцэг эхийн дөрвөн зөвлөлийн дарга, тэргүүлэгчийн  сонгууль хүлээжээ. 
Ийм нөхцөлд олон нийт, хөдөлмөрчдийн сайн дурын байгууллагын ажил сонгуульт идэвхтний идэвх санаачилга, ажлын үр дүн сайн байхгүй нь хэн бүхэнд мэдээж юм. 

Намын Төв Хорооны V бүгд хурал манай орны улс төрийн системд шинэчлэл, өөрчлөлт хийж ажлын үр дүнг дээшлүүлэх том зорилт дэвшүүлсэн. 
Улс төрийн системийн чухал бүрэлдэхүүн хэсэг болсон олон нийт, хөдөлмөрчдийн сайн дурын байгууллагуудын ажилд зарчмын шинэчлэл хийж, тэднийг чухамхүү олон түмний санал хүсэлтээр байгуулж, тэднийхээ төлөө үйлчилдэг 

, туйлын ил тод ажилтай байгууллага болгох ыг цаг үе шаардаж байна. 
Давхардсан, ижил төстэй олон байгууллага, зөвлөл, хамтлаг, комиссыг нэгтгэн   цомхотгох, онцын шаардлагагүйг татан буулгах, байгууллага, хамт олны ажил үйлсэд зайлшгүй хэрэгтэйг нь л шигшин үлдээж жинхэнэ ёсоор ажиллуулах тууштай өөрчлөлт хэрэгтэй байна. 

Ер нь сонгосон олон түмнийхээ төлөө үйлчилж, тэдний, эрх ашгийг хамгаалдаггүй, гишүүний татвар  хураахаас хэтэрдэггүй олон нийтийн байгууллагыг албадан байгуулна гэдэг нь үнэндээ ардчиллыг гажуудуулж байгаа нэг хэлбэр мөн. 
Комисс, зөвлөл, хамтлагийг хэт олшруулах нь зарим байгууллага, ажилтны бусад руу ажлаа түлхэн бие амар сугарч үлддэг муу зуршилд сургадгийг ч анхаарахгүй байж болохгүй. 
Өөрчлөн байгуулалтын өрнүүн үйл явцаас олон нийт, хөдөлмөрчдийн сайн дурын байгууллагууд хэрхэвч хоцрох ёсгүй. 
Шинэ сэтгэлгээгээр хандаж тэдгээрийг жинхэнэ ёсоор өөрчлөн байгуулбал ардчиллыг хөгжүүлэх замд чухал алхам болох нь эргэлзээгүй. 


