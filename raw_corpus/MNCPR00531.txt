У.Хүрэлсүх Ц.Шаравдоржийг заналхийлдэг болжээ

Батлан хамгаалахын сайд Ц.Шаравдорж хоёр ч сонинд ярилцлага өгчээ. Бас Далайхүү гишүүн асан "Дээдсийн хүрээлэн" сонинд яриа өрнүүлжээ. Тэд нилээд ноцтой ч гэмээр зүйл ярьсан байна. Үүнээс харж байхад МАХН-ын дотоод шүүмжлэл намжсангүй харин ч улам
өрнөсөөр долоо хоногийн эцсээр Ерөнхийлөгч Н.Энхбаярыг Монголд ирэхийн өмнө дээд цэгтээ хүрлээ. Асуудал ингэж даамжирсаар байгаад зовнисон МАХН-ын удирдах зөвлөлийн нэгэн "дэд фракц" маш нууцаар зөвлөлдсөн бололтой байна. Намын шинэчлэл нэрийн доор өөрсдийг нь шүүмжлэх зориг орсон Үнэн сонин, түүний эрхлэгч Ц.Ганбат, мөн жигүүрийн гэгдэх болсон Ө.Энхтүвшин. Б.Базархүү зэрэг хүмүүсийг мөн хэн идэвхтэй сонин хэвлэлээр юм бичиж байнав түүнийг бүгдийг нь булайг нь дэлгэж, идсэн уусан гэсэн баримт гаргаж нийтэд мэдээлэхээр болсон гэнэ. Тэгэхэд тэд дуугуй болохгүй хаачдаг юм гэж ярицгаасан бололтой. Нууц зөвөлгөөн дээр бяцхан маргаан ч гэмээр юмуу нэг зүйл болсон байна. -Ганбатыг бид гомдоосон шүү дээ Бага хурлын гишүүнд хэн ч нэр дэвшүүлээгүй Тэр өөрөө л өөрийнхөө нэрийг дэвшүүлээд бага хурлын гишүүн болсон. Бас дандаа түүнийг "фракцын" хоббитой гэж ад үздэг. Ц.Шаравдорж гишүүн сонинуудад ярилцлага өгөхдөө Манай намын дээгүүр албаны хүн шуудхан "Чамайг ална шүү" гэдэг Бас шударга үнэний дүр эсгэчихээд бусармаг муугийн "соосог" хөхдөг хүн байдаг гэж хэлсэн үгнүүд нь нийгэмд хачирхал төрүүлж байна. Тэрхүү "соосог" хөхөгч намын өндөр тушаалтан эрхэм бээр "Чамд өөрт чинь эрүү үүсгэнэ" гэдэг гэнэ. Шаравдоржийн ярилцлага өгсөн сонингууд нэг зүйлийг бүгд цохон тэмдэглэсэн нь харагдаж байв. Энэ нь юу вэ гэвэл бүгд энэ сайдыг шударга шулуун гэсэн байсан. Энэ эрхэм сайдын хэлсэн үгнүүд нь ямар ч байсан үнэн буй заа. МАХН төрийн сайд түшээддээ гишүүддээ ингэж дарамт шахалт үзүүлж байгаа юм чинь жирийн гишүүд нь ямар байх нь ойлгомжтой байх шиг. Бид эрхэм гишүүн Шаравдоржийн ярьсан зүйлүүдийг тодруулахаар зарим эх сурвалжуудад хандсан юм. Эрхэм гишүүн ярихдаа намайг шударга үнэний төлөө шалгалт хийхээр "Чи наад асуудлаа одоо зогсоо" гэдэг манай намын өндөр тушаалтан ч байдаг гэжээ Энэ нь Эрдэнэтийг шалгаж Дорлигжав даргын элдэв булхай гэгчийг гаргаж ирлээ гэхэд нь одоогийн УИХ-ын дарга Ц.Нямдорж тэгж хэлсэн гэж ярьцгаадаг гэнэ. Үнэндээ Шаравдорж гишүүн л улс төржсөн болохоос сүйд болох юм тэр үед Эрдэнэтэд байгаагүй гэж хэлэлцдэг ажээ. Манай зарим залуучууд сүүлийн үед чамайг ер нь ална шүү гээд шулуухан хэлчихдэг гэсэн үгнийх нь учрыг тодруулахад Онцгой байдлын сайд У.Хүрэлсүх "Дуугүй байхгүй бол чамайг ална шүү гээд л хурал дээр нам болгодог гэж дуулддаг юм" гэж эх сурвалжууд хэлэв. Хувьсгалт намын өргөн шүүмжлэл цаашид хүчээ авах эсэхээс олон юм шалтгаалах байх.
 Ж.САНДАГДОРЖ 


