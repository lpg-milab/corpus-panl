№66 (16343)           
1986 оны гуравдугаар  сарын 18.
ЭХ ОРНЫ  СҮР ХҮЧ

МАХН-ын үүсгэн байгуулж, өсгөн бойжуулсан Монголын ардын армийн 65 жилийн ой өнөөдөр болж байна. Ардын хувьсгалаар төрж мэндлэн, ангийн хатуу ширүүн тэмцлийн галд хатуужиж эх орныхоо тусгаар тогтнол, ард түмнийхээ эрх чөлөөг хамгаалан гадаад, дотоодын дайсантай удаа дараа тулалдаж ялан дийлсээр ирсэн дайчин баялаг түүх намтартай баатарлаг армиа монголын ард түмэн гүнээ хайрлан хүндэтгэдэг юм, 

Халхын голын районд японы түрэмгийлэгчдийн эсрЭг хийсэн зөвлөлт, монголын цэргийн хамтын тулалдаан нь улс төрийн ач холбогдлоороо ч, цэргийн урлагт оруулсан хувь нэмрээрээ ч манай армийн түүхэнд онцгой байр эзэлдэг бөгөөд дэлхийн социализмын ууган хоёр орны эрх чөлөө, тусгаар тогтнолд халдсан империализмын оролдлогод хамтын цохилт өгч социалист интернационализмын ялагдашгүй хүч чадлыг дэлхий нийтэд харуулсан билээ. 

Аугаа их Эх орны дайны хүнд бэрх жилүүдэд МАХН, Монголын засгийн газар улс орныхоо батлан хамгаалах хүчийг зузаатгах, ЗХУ-ын баатарлаг улаан армийн ялалтад холбоотныхоо үүрэг ёсоор туслах, Дорно зүгээс өдөөж болох милитарист халдлагыг няцаахад бэлэн байх чиг шугам баримталж байлаа, 

Дэлхийн хоёрдугаар дайны сүүлчийн голомт милитарист Японыг бут цохиход зөвлөлтийн улаан армитай Монгол ардын хувьсгалт цэрэг мөр зэрэгцэн явж, Ази тивийн улс түмнийг милитаризмын боолчлолоос чөлөөлж, бүх нийтийн энх тайвныг тогтоход тодорхоЙ хувь нэмэр оруулж түүхт ялалт байгуулсан юм. 

АНУ тэргүүтэй империалист хүчин дэлхийд ноёрхох дайнч бодлогоо гааруулж бөмбөрцөгийн янз бүрийн районд түүний дотор Азид эвсэл холбоо цэргийн баазууд байгуулж. тусгаар тогтоносон улсуудад зэвсэглэн харгис дайн түрэмгийллийг үйлдэж олон улсын харилцааг хүндрүүлж. цөмийн дайны аюул заналыг гааруулж байгаа нөхцөлд манай улс энх тайванч бодлогоо тууштай хэрэгжүүлэхийн зэрэгцээ эх орноо батлан хамгаалах чадвар, аюулгүй байдал, зэвсэгт хүчнээ бэхжүүлэх талаар, зүй ёсны анхаарал тавьсаар байна. 

<< Намын Төв Хороо, Засгийн газар ийм бодит байдлыг харгалзан үзэж. социалист эх орныхоо аюулгүй байдлыг хангах, цэргийн байгуулалтыг орчин үеийн шаардлагад зохицуулан боловсронгуй болгох талаар олон чухал арга хэмжээ авч хэрэгжүүлж. . >> байдгийг нөхөр Ж. Батмөнх цохон тэмдэглэсэн билээ. 

Монголын ардын армийг орчин үеийн зэвсэг, техникээр хангах, зохион байгуулалт, бүтцийг боловсронгуй болгох, улс төр, цэргийн өндөр боловсролтой боловсон хүчнээр бэхжүүлэх, бие бүрэлдэхүүнийг сайтар сурган бэлтгэх талаар нам, засаг чухал чухал арга хэмжээг дэс дараатай авч хэрэгжүүлж байна. Манай армийн дайчид орчин үеийн хүчирхэг танк, байлдааны машин, дуунаас хурдан онгоц, холын мэргэн тусгалтай их буу, зенитийн пуужин, радио локаторын нарийн хэрэгсэл, буудлагын автомат зэвсгийг чадварлаг эзэмшжээ. Одоогийн мотор - буудлагын дивизийг 1945 оны үеийн морин дивизтэй харьцуулахад их буу, миномёт, тийрэлтэт их буу, байлдааны нашив, танк эсэргүүцэх хэрэгсэл, галт хэрэгслийн зэрэг үзүүлэлтээр зүйрлэшгүй хүчирхэг болж армид бүтэц, хүч чадлын их өөрчлөлт гарсан юм. 

Монголын ардын армийн сүр хүч, шинж төрхийг тодорхойлогч гол зүйл болсон шат бие бүрэлдэхүүнд нь чанарын үндсэн өөрчлөлт гарч, улс төрийн өндөр ухамсартай, ёс суртахууны ариун нандин чанарыг эрхэмлэдэг, халуун эх оронч, туйлбартай интернационалч, ерөнхий боловсролын сайн бэлтгэлтэй, техникийн зохих хэмжээний соёлтой залуус армидаа алба хааж байна. Армийн хугацаат албаны дайчдын 90 хувь дээд, тусгай дунд, ерөнхий боловсролын дунд сургууль төгсөгчид, 70 гаруй хувь нь МАХН, МХЗЭ-ийн гишүүд бөгөөд орчин үеийн хүчирхэг зэвсэг, техник, нарийн ажиллагаатай багаж хэрэгслийг богино хугацаанд эзэмшиж, цэргийн эрдэмд түргэн суралцах авьяас чадвар, мэдлэг боловсролын өндөр шаардлага хангагджээ. 

Манай армийн дайчид, командын болон улс төрийн боловсон хүчин нь албан үүргээ гүйцэтгэхдээ нам, улс, ард түмнийхээ гүн анхаарал халамжид байж, байлдааны бэлэн байдлыг ямагт өндөр түвшинд хангаж, тактикийн хээрийн сургууль, байлдааны буудлага, нислэг, пуужингийн харвалт зэрэг үүргийг чанартай гүйцэтгэх бодит нөхцөл бүрдсэн байдаг билээ. 

Армийн онц, тэргүүний анги салбар, онц сурлагатан дайчдын тоо байнга өсч, цэргийн алба хаах анхны жилдээ армийн онц сурлагатан болох, анхны сумаар эхний ээлжээр байг мэргэн сөнөөх зэрэг хөдөлгөөн армийн залуучуудын дунд эрчимтэй өрнөж, байлдааны болон улс төрийн бэлтгэл сургалтад амжилт гаргадаг нь дайчдын амьдралын хэвшил болжээ. 

МАХН-ын XIX их хуралд хөдөлмөрийн сайхан амжилтаар бэлэг барих бүх ард түмний социалист уралдаанд манай бүтээн байгуулагч армийн дайчид хувь нэмрээ оруулж, эх орны тусгаар тогтнол, социалист байгуулалтын ололтыг батлан хамгаалах үйлсэд эх оронч уламжлалдаа үнэнчээр бат найдвартайгаар хүчин зүтгэж байна. 

Монголын ардын арми улс орныхоо аюулгүй байдлыг сахин хамгаалах, зэвсэгт хүчнийг бүх талаар бэхжүүлэн, байлдааны бэлэн байдлыг нь зохих түвшинд байлгах талаар нам, засгаас дэс дараатай арга хэмжээ авч байдгийн үрээр шинэ маягийн социалист арми болон хөгжин бэхжиж. улс орныхоо хөгжил цэцэглэлт, социалист хамтын нөхөрлөлийн эрх ашиг, даян дэлхийн энх амгалангийн үйл хэргийн тусын тулд эх оронч, интернационалч манаандаа найдвартай зогсож байна. 

Монголын ардын армийн яруу алдарт 65 жилийн ой мандтугай! 

