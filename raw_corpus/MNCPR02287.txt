Казахстаны байгаль орчны давуу тал

Казахстаны байгаль орчны салбар дахь төрийн бодлого нь дэлхийн интеграцчилалд амжилттай нэвтрэхийн тулд эдийн засаг, нийгмийн өндөр үзүүлэлтүүдээс гадна байгаль орчин, өнөө үед ашиглагдаж байгаа болон хойч үедээ үлдээх орлошгүй баялаг мөн билээ.
Энэ ч утгаараа төр засаг нь өнөөдөр байгаль хамгаалах үйл ажиллагаанд гарч буй асуудлуудыг тодруулж энэ салбарт багц хөтөлбөр хэрэгжүүлж эхэлсэн юм. Байгаль орчны хамгааллын асуудлуудыг шийдэхийн тулд сүүлийн жилүүдэд Казахстанд хууль тогтоомж болон эрх зүйн хүчирхэг орчин бий болсон. Тусгаар тогтносноос хойш Казахстан нь байгаль орчны аюулгүй байдал болон тогтвортой хөгжлийг хангах бодлогыг тууштай баримталж, НҮБ-ын Байгаль орчин болон хөгжлийн талаарх бага хурлын эцсийн баримт бичигт гарын үсэг зурж, "Европын хүрээлэн буй орчин" үйл явцын идэвхтэй оролцогч нь болсноор, цаг агаарын өөрчлөлт, цөлжилттэй тэмцэх, мөн биологийн төрлийг хадгалах асуудлаар олон улсын чухал конвенциудад элсэн орсон. Эдийн засгийн эрчимтэй өсөлтийн үед орчин үеийн Казахстаны хувьд, ялангуяа хий газрын тосны салбарын асуудлууд нь Аралын тэнгис, Семипалатинскийн полигон гэх мэт зөвлөлт үеэс залгамжлал болон үлдсэн асуудлуудын хамт байгаль орчныг хамгаалах асуудлууд жилээс жилд улам чухал болоод байгаа. Өнөө үед байгаль орчны аюулгүй байдлыг хангах механизмын гол чиглэлүүд нь хууль тогтоомж, эдийн засаг болон нийгмийг "цэвэрлэх" явдал юм. Казахстаны хамгийн том ололт амжилтуудын нэг Казахстан нь цөмийн зэвсгээс татгалзсан явдал. Ерөнхийлөгч Нурсултан Назарбаевын зүйрлэшгүй зоригтой шийдвэрийг олон улсын аюулгүй байдалд үнэтэй хувь нэмэр оруулсан явдал гэж дэлхий дахинд үнэлснээс гадна радио идэвхт болон химийн зэвсэггүй "цэвэр гариг"-дэлхийтэй болох итгэлтэй алхам боллоо гэж үнэлж байна. Казахстан улс өдгөө олон улсын 19 конвенцид гарын үсэг зурж, тэргээрийг хэрэгжүүлэх үндэсний төлөвлөгөөнүүд боловсруулагдаад байгаа. Ерөнхийлөгчийн зарлигаар байгаль орчны аюулгүй байдлын концепци батлагдсан. Түүгээр ч барахгүй байгаль орчинг хамгаалах 2030 он хүртэлх хөтөлбөр батлагдсан ба бусад салбарын болон бүс нутгийн хөтөлбөрүүд ч батлагдан хэрэгжиж буй билээ. Байгаль орчныг хамгаалах байгууллагын бүтэц байнга боловсронгуй болж байна. НҮБ-ын цаг агаарын өөрчлөлт болон Киотогийн протоколд гарын үсэг зурах конвенцийг 1995 онд Казахстан улс хүлээн зөвшөөрч баталсан нь чухал үйл явдал болсон юм. Сүүлийн 34 жилийн дотор Казахстаны газар нутгийн дээрх озоны давхарга 5-7 хувиар багассан байна. Мөн түүнчлэн Казахстан Охруссийн байгаль орчны талаар мэдээлэл авах, шийдвэр гаргахад оролцох тухай конвенцийг баталсан явдал юм. Үүний тусламжтайгаар Казахстанд иргэдийн экологийн хариуцлагын талаарх эрх зүйн орчин бий болж байна. Экологийн асуудлыг шийдвэрлэхэд Европын холбооноос техникийн туслалцаа болон зөвлөгөө авах боломж- бүрдсэн гээд онцлох зүйл олонтой. Иймээс Казахстанд экологийн байдлыг сайжруулах нь Казахстаны цаашдын хөгжлийг хангах, өрсөлдөх чадварыг сайжруулах, хүн амын амьжиргааны түвшинг дээшлүүлэх, ирээдүйн үе залгамжлагч нарын хөгжих зайлшгүй нөхцөл нь болдог юм. 
БНКазУ-ын Элчин сайдын яам 
Ч.Анна
