Ар, Өвөр Монголыг нэгтгэх ажлыг хийж болно, ярьж болохгүй

Нэгтгэх тухай ярихад Америк, Европ эмзэглэнэ. Соёл, эдийн засгийн харилцаагаар татахад Хятадыг түшихгүй байж чадахгүй Тайванийн өдөр тутмын, хятад хэлээр хэвлэгддэг "United Daily News" сонины наймдугаарт нийтлэгдсэн өгүүллийг бүрэн эхээр нь орчуулан нийтэллээ.
Монголын Улсын их хурлын гишүүд аль эрт 1995, 2000, 2002, 2004 онд нэгтгэх (Монголыг Хятадад) асуудлыг хөндөн тавьж байжээ. Тухайлбал, Ар Монголын говийн аймгаас сонгогдсон УИХ-ын нэгэн гишүүн Монголын нийгэм эдийн засгийн хөгжлийн асуудлыг хэлэлцсэн бага хурлын үеэр Хонконг, Макаогийн нэгэн адил Засаг захиргааны тусгай бүс байгуулах замаар Монголыг Хятадад нэгтгэх санал дэвшүүлж байв. Монголын улс төр, эдийн засаг, нийгмийн асуудлыг олон жил судалсан Тайванийн Улс төрийн их сургуулийн үндэстэн судлалын хүрээлэнгийн захирал асан Тан И, Ар Монголын нэгэн өндөр албан тушаалтан "Эсвэл эргээд л худалдагдчихгүй юу даа!" хэмээн хэлсэн тухай мөн өгүүлсэн юм. Гадаад Монголын нутаг дэвсгэрийн хэмжээ Өвөр Монголоос том, хүн ам 2,5 сая. Өвөр Монголын нийт хүн амын аравны нэг орчимтой тэнцэх тул Ар Монголыг Өвөр Монголд нэгтгэх аргыг туршиж үзэж болмоор санагдана. Гэвч энэ бол маш эмзэг улс төрийн асуудал. Ар Монгол өөрөө үүнийг чөлөөтэй зарлаж байж болох ч Хятадын хувьд бүрэн хориотой сэдэв. Хятад эдийн засгаа бүх хүчээр хөгжүүлж байгаа нь Америк, Европын орнуудыг ихэд сандаргаж буй энэ цагт юун "газар нутгаа буцаан авах" асуудлыг хөндөх. Өвөр Монголын Нийгмийн шинжлэх ухааны хүрээлэнгийн тэргүүлэх судлаач Фань Жаодун "Ар Монгол тусгаар тогтносон нь олон улсын хэмжээнд аль эрт хүлээн зөвшөөрөгдсөн бодит явдал, Хятад түүнийг буцаан авах тухай асуудал бодит байдалд нийцэхгүй. Эх газар (Хятад) түүх хийгээд бодит байдлыг хүлээн зөвшөөрч, Ар Монголтой эдийн засгийн харилцаа хөгжүүлж, аль болох илүү түвэг удахгүй байхыг хүсч байна" гэв. Тэрбээр мөн "Ар Монголын УИХ-ын гишүүд Хятадад буцаж нэгдэх асуудлыг ярьж байгаагийн зарим нь үнэхээр тийм хүсэлтэй байж болох ч нөгөө хэсэг нь сонгуульд санал авахын төлөө тэгж байж болно. Тэгээд ч Ар Монголын улстөрчид Оросын, өрнөдийн, Хятадын талыг баримталдгаараа хуваагддаг. Аль ч тал нь дангаараа олонхийн дэмжлэг хүлээж чадахгүй. Түүнээс гадна Ар Монгол тусгаар тогтнолоо хадгалахыг хүсч, сүүлийн жилүүдэд тэнцвэртэй гадаад харилцаа хөгжүүлж байна. Энэ оны долдугаар сард Ар Монгол Америкийн Аляск мужид жил тутам болдог "Улаан дарцаг" хамтарсан цэргийн сургуульд анх удаа цэрэг илгээв. Наймдугаар сарын эхээр Ар Монгол нийслэл Улаанбаатарт хотдоо "Хааны эрэлд" цэргийн сургууль зохион байгуулах бөгөөд түүнд АНУ зэрэг долоон орныг урьсан нь наймдугаар сарын дундуур болох Орос-Хятадын цэргийн сургуультай хамаагүй хэрэг бус" хэмээн өгүүлсэн. Харин Тан И үүнээс илүү өөдрөг бодолтой байна. Тэрбээр "Ус гольдролдоо орсон цагт болно. Чимээгүй л хийх хэрэгтэй. Тэнгэрийн цаг үе буцаж ирэхэд бусад орнууд салхины аясаар ирж харьяанд орох болно. Өвөр Монголын нэг хүнд ногдох ДНБ-ий хэмжээ 4000 гаруй ам.доллар болчихоод байхад Ар Монгол яаж бие даан оршиж чадах юм бэ?" гэсэн юм. Монгол Улс өмнө нь хуучин ЗХУ-ын хяналт дор Чингэс хааны буй болгосон бичиг үсгээс татгалзаж, Монгол үгийг кирилл үсгээр тэмдэглэх болсон. Сүүлийн жилүүдэд Хятадын Засгийн газар Монгол бичгийг хамгаалж үндэстний сургуулиудыг олноор байгуулж байгаа нь монголчуудыг татаж байна. Хятад үндэстний их нэгдлийг хүсдэг олон хүмүүсийн хувьд Монгол үндэстнүүдийн үлдээсэн үнэт өв бол нэгэн "Их Хятад" юм. Тиймээс монголчууд Хятадын өвөрт буцан ирэхийг хүсэгчид олон байх нь зүйн хэрэг. Тэд Ар Монголын хүн ам цөөн, хөгшрөлт өндөр, боловсролын түвшин доогуур, эдийн засаг хоцрогдсон, улс төрийн бодит байдлыг харгалзан хилийн заагийг хайхралгүйгээр эдийн засаг, соёлын аргаар хяналтдаа авах нь зүйтэй. Тухайлбал, соёл боловсролын харилцааг бэхжүүлж Монгол их сургуулийг байгуулан Ар Монголын оюутнуудыг үнэгүй сургах, эв найртай байгсдыг хөхиүлэн урамшуулах, харилцан гэрлэлтийг их хэмжээгээр нэмэгдүүлж цусан төрлийн давхарга үүсгэх эдийн засгийн харилцаа болон тусламжаа нэмэгдүүлэх гэх мэт. Тэр цагт Ар Монгол Хятадыг түшихгүй гээд яах билээ? 
