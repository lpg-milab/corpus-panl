№233(16196)
1985 ОНЫ ЕСДҮГЭЭР САРЫН 27.
Коммунистын дууриал

Найман сарын дараа монголын коммунистуудын дээд чуулга МАХН-ын XIX их хурал хуралдаж, эх орны хөгжлийн өнөөгийн байдлыг тал бүрээр дүгнэн хэлэлцэж, цаашдын зорилтыг тодорхойлох болно. Нам, ард түмний амьдралд түүхэн чухал ач холбогдолтой энэхүү том үйл явдлыг угтаж манай орон даяар гавшгай хөдөлмөр, бүтээлч санаачилга газар сайгүй өргөжсөөр байна. 

Хөдөлмөрчдийн оргилсон хөдөлгөөний манлайд яруу алдарт коммунистууд хошуучилж, бүх төрлийн ажил үйлс, бүтээгдэхүүний чанарыг дээшлүүлж, үйлдвэрлэлийн үр ашгийг сайжруулж, материал түүхий эд, эрчим хүчийг хэмнэлттэй зарцуулах, аж ахуйч байдлыг бэхжүүлэхэд өндөр идэвх, зүтгэл гаргаж байна. 

Эрдэнэт хотын 600 коммунист << Намын XIX их хуралд коммунист миний барих бэлэг >> уриан дор шахуу тооцоотой үүрэг аваад сар бүр дүгнэж ихээхэн үр дүнтэй ажиллаж тэдний үлгэр жишээгээр шинэ дээд амжилт тогтоох хөдөлгөөн хотын хөдөлмөрчдийг хамарч, олон мянган хүн намын их хурлын нэрэмжит уралдаанд шинэ шинэ нэмэлт үүрэг аваад эрчимтэй ажиллаж байна. Дорноговь аймгийн малчин коммунистууд << Намын XIX их хуралд барих хөдөлмөр бүтээлийн бэлэг " уриан дор бүтээлч үүрэг авч үйлдвэрлэлийн даалгавраас 1, 7 мянган төл, 13 мянган литр сүү, 4. 3 тонн ноос давуулахаар амласан үүргээ амжилттай биелүүлж байна. 

Баян-Өлгийн нэрд гарсан хоньчин коммунист С. Цэдэнбал намын XIX их хурал угтаж хариуцсан 100 эх мал тутмаасаа 1. 11 төл бойжуулж, суурийн үйлдвэрлэлийн бүх даалгаврыг 125130 хувь биелүүлэхээр үүрэг авч нийтийг уриалаад нэр төртэй хэрэгжүүлж байна, Ийм жишээг аймаг, хот бүрээс олноор нь дурдаж болох бөгөөд коммунистууд эрхэлсэн ажилдаа амжилт гаргаж, төлөвлөгөө нормоо байнга давуулж, шинэ бүтээл, оновчтой санал дээшлүүлж, үйлдвэрлэлийг эрчимжүүлэхэд цаг үргэлж санаа тавьж ажиллахын зэрэгцээ хамт олондоо мэргэжил нэгт нөхөд, залуучуудад сайхан нөлөө үзүүлж, нийгмийн харилцааг боловсронгуй болгох, шинэ хүнийг хүмүүжүүлэхэд түшиг тулгуур, үлгэр жишээ болсоор байна. Сүхбаатар аймгийн Салхитын тэжээлийн аж ахуйн улсын хошой аварга бригадын дарга С. Буд таван жилд 32 залууг бригаддаа хүлээн авч халамжлан хүмүүжүүлж ажил хөдөлмөрийн тэргүүний сайчуудын зэрэгт хүргэж улмаар шинийг санаачлагчдын бүтээлч бригад байгуулан хамт олныхоо хүчээр хориод шинэ зүйл санаачлан хийгээд байна. 

Төрөлх намынхаа ээлжит их хуралд бэлтгэх явцад коммунист бүр өөрсдийн ажил үйлсэд тодорхой дүн шинжилгээ хийж, намын түрүүчийн их хурлаас дэвшүүлсэн зорилтыг хэрэгжүүлэхэд оруулсан хувь нэмрээ цэгнэн үзэж, шинэ таван жилд хийж бүтээх ажлаа тооцон төлөвлөж байна. Намын хамт олныхоо өмнө коммунист бүр таван жилийн ажил үйлсээ нарийвчлан тайлагнаж манлайллаа хэрхэн хангаснаа ялан далангуй ярьж, дутуугаа нөхөх, бололцоо нөөцөө дайчлах талаар санаачилж байгаа нь зүйн хэрэг бөгөөд ийм эрмэлзэл коммунист бүрийг хамтарсан нийтлэг үзэгдэл байвал зохино. Манай намын хөдөө аж ахуйн бодлогын шинэ үе шат болох хөдөө аж ахуйг хөгжүүлэх, хүн амын хүнсний хангамжийг сайжруулах урт хугацааны зорилтот Програмыг хэрэгжүүлэх ирмүүн ажлын гараанд коммунист хүний гүйцэтгэх үүрэг асар ихийг ухамсарлаж << Программд тусгагдсан арга хэмжээг хэрэгжүүлэх ажлыг намын байгууллага шууд гартаа авч, манай коммунистууд манлайлах хэрэгтэй >> гэж МАХН-ын Төв Хорооны X бүгд хурлаас өгсөн зарчмын чухал заалтыг ажил хэрэгчээр биелүүлэх үйлсэд тодорхой хувь нэмэр оруулж коммунистуудаас их хуралдаа бодитой бэлэг барих ёстой. 

Намрын ургац хураалтын нүргээнт их ажлын дунд ч, өвлийн бэлтгэл хангаж, мал сүргийг хорогдолгүй онд оруулах, отроор болон бордож чамбай тарга хүч авахуулах, ирэх оны тариалалтад шаардагдах үр нөөцлөх, хөрс боловсруулалт, техник засварыг шуурхай чанартай хийх, их барилгын ажлыг эрчимжүүлэх, тээвэр холбоо, худалдаа үйлчилгээ, эрүүлийг хамгаалах соёлын салбарт төлөвлөгөөт зорилтын дутууг гүйцээж, шинэ таван жилийн их ажлын бат суурь тавих үйлсэд ч коммунист хүний манлайлан үлгэрлэх улс төр, хөдөлмөрийн идэвх, санаачилга шийдвэрлэх ач холбогдолтой юм. 

Намын гишүүд эрхэлсэн ажилдаа өндөр идэвх гаргаснаар үүрэг ролио хязгаарладаггүй учраас орон нутгийн эдийн засгийн тулгамдсан нЭн чухал зорилтыг хэрэгжүүлэхэд хамтын оюун ухаан, хүч чармайлтаар далайцтай арга замыг сүвэгчлэх, манай урагш давших хөдөлгөөнд саад болох аливаа дутагдалтай эвлэршгүй тэмцэж, тухай бүр засч залруулж ингэснээрээ нийт ажлын эрчийг нэрлэхэд тус дөхөм үзүүлдэг байх ёстой. 

Намын хурлын хэлэлцэх чухал асуудал, намын даалгаврын гол сэдэв. намын гишүүдийн манлайллыг дүгнэх үндсэн үзүүлэлт нь коммунистуудаас XIX их хурал угтсан хөдөлмөр бүтээлийн амжилтыг арвижуулах арга замын тухай асуудал байх нь зүйн хэрэг. Намын ээлжит их хурал хуралдах хүртэл үлдэж байгаа хугацаа бол нөхөр Ж. Батмөнхийн цохон зааж хэлснээр << VII таван жилийн төлөвлөгөөт зорилтыг ханган биелүүлэх, тасалдлыг нөхөх, хоцрогдлыг арилгах нэн хариуцлагатай үе юм >> . Өндөр хариуцлагатай ийм цаг үед манай орны коммунистууд үйлдвэрлэл, үйлчилгээ, соёлын аль ч цэг, салбарт төлөвлөгөөт зорилтыг биелүүлэх, хөдөлмөрийн хал! т олныг идэвхжүүлэн үлгэрлэх, ажил сайжруулах санаачилга гаргах, нийгмийн баялгийг арвижуулахад намын дайчин байлдагчийн ёсоор цуцалтгүй хөдөлмөрлөж бүтээх нь тэдний нэр төр, нинжин сэтгэл, намын гишүүний бахархлын хэрэг мөн. Коммунист ажилладаг цэг бүрт намын гишүүний энэхүү нэр төр, үлгэр дууриал од мэт гэрэлтэн бадарч байх ёстой. 

