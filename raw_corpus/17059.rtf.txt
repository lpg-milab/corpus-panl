№156(17059)      
1988 оны зургадугаар сарын 30.
Шинэчлэлийг эрх зүйн талаар хангая

Санхүү, зээл, бүртгэл тооцоо. үнэ бүрдэлт, цалин хөлс, хөдөлмөр зохион байгуулалт, хуваарилалт зэргийг цаашид боловсронгуй болгох, энэ талаархи хууль тогтоомжийг эргэж үзэж амьдралд ойртуулан шинэчилж боловсруулах. өөрөөр хэлбэл эдийн засгийн шинэчлэлийг эрх зүйн талаар хангах явдал нэн чухал болж байна. Энэ нь амаргүй боловч хойш тавьж болохгүй ажил юм >> гэж МАХН-ын Төв Хороонд саяхан болсон нам, аж ахуйн идэвхтний зөвлөлгөөн дээр нөхөр Ж. Батмөнх цохож хэллээ. 

Аж ахуйн шинэ механизмыг үйлдвэрлэл, үйлчилгээ, удирдлагын хүрээнд өдөр тутмын үйл ажиллагаандаа байнга хэрэглэхэд түүний давуу тал тод харагдахын хамт бэрхшээл доголдлууд ч тодорхой байгааг уул ажлыг гардан гүйцэтгэгч ажилчин, мэргэжилтэн, удирдах ажилтнууд нам, аж ахуйн идэвхтний зөвлөлгөөн дээр илэн далангүй ярьж, эдийн засгийн шинэчлэлд тохиолдож байгаа саадыг арилгах тухай, ялангуяа шинэчлэлийг эрх зүйн талаар хангахын чухлыг ихээхэн анхаарлаа. Аж ахуйг төвлөрсөн захиргааны аргаар удирдаж байх шаардлагаар урьд өмнө бий болсон олон төрлийн дүрэм. зааварт баригдаж хүмүүсийн идэвх санаачилга буурах. бэрхшээлтэй тулгарах тохиолдол цөөнгүй гарч байна. 

Эдийн засгийн тогтвортой норматив, лимит, улсын даалгавар, цэвэр бүтээгдэхүүний үзүүлэлт, нийт орлогыг үлдэгдлийг аргаар хуваарилах арга зэрэг шинэ механизмтай харшилдаж түвэг болж байгаа хуучин заавар журам, хэвшмэл ажиллагааг юуны урьд хөдөлмөрийн хамт олон, байгууллага, салбарууд өөрийн амьдрал үйлдвэрлэл дээрээс эхэлж өөрчлөх хэрэгтэй байна. Улсын хэмжээнд томоохон заавар дүрмээс гадна салбарын дотор. үйлдвэр, аж ахуй. албан байгууллагын дотоод дахь << гох дэгээ ч ажилд их саад болж байна. Сар бүрийн сүүлчийн өдрөөр тасалбар болгон төлөвлөгөөний гүйцэтгэлийг мэдээлэх, тайлан балансыг дараа сарын эхний хагасад гаргах зэрэг хэвшмэл болсон журмыг ягштал баримталснаас тухайн үед зарцуулсан материалын зардал, үйлдвэрлэсэн цэвэр бүтээгдэхүүнийг бодитой тооцоолохгүйгээр цалин хөлс олгодог тохиолдол нэг биш удаа гарлаа. Энэ мэтийн хуучин зуршил амь бөхтэй хэвээрээ байна. 

Аж ахуйн шинэ механизмын амин сүнс гэж болох >> алин хөлс. урамшууллын системийн үйлчлэлийг хуучин хэв загварт оруулж. шинэчлэлд саад учруулах юм уу эсвэл шагналын нийтлэг түр дүрмийг салбаруудын өвөрмөц онцлогийг харгалзахгүй мөрдөх, үндсэн болон харгалзах үзүүлэлтүүдийг янз бүр тогтоосноос шагналыг тэгшитгэх, эсвэл нэлэнхүйд нь хасах зэргээр хавтгайруулдаг байдал ч үзэгдсээр байна. Бүтээгдэхүүний чанарыг үнэлэх, улсын аттестатчилал хийхтэй холбоотой заавар, журмуудыг одоо болтол шинэчлэхгүй сунжруулсаар байна. Материал, түүхий эдээс эхлээд бүхий л талаар << гараа гаргаж >> хийсэн шилмэл загваруудыг аттестатчилалд оруулж өндөр зэрэг дугаар тогтоолгоод тэдгээрийг олноор үйлдвэрлэх нөхцөлийг хангаж технологийг тогтворжуулах талаар анхаардаггүй, өндөр үнэлгээтэй мөртлөө гологдол үйлдвэрлэдэг дутагдал гарсаар байна. 

Оны эхнээс хөнгөн, хүнсний үйлдвэрүүдэд нэвтрүүлж эхэлсэн нийт орлогыг үлдэгдлийн аргаар хуваарилах журам одоо хэр зүгшрээгүй байна. Үйлдвэрлэл, үйлчилгээг хүндрүүлж чирэгдүүлсэн заавар, журам, дүрмүүдийг  хянаж, цэгцлэх талаар сүүлийн хоёр жилд эдийн засгийн төв байгууллагууд зарим ажил зохион байгуулж орон тоо, цалингийн болон хөрөнгө оруулалт, зээлийн холбогдолтой журам нэлээдийг цэгцэлсэн байна. Гэвч бүрэн гүйцэд шийдээгүйгээс өрөөсгөл, түр зуурын шинжтэй ажил болж жирийн давхардал, чирэгдлийг өнгөц арилгаснаас биш үндсэн эргэлт гаргаж бас л чадаагүй байна. Амьдралд нийцэхгүй, хүмүүсийн идэвх санаачилгыг нээх биш харин ч боогдуулсан заавар, журам, дүрэм шинээр ч нэмж гарахгүй гэх үндэс одоогоор алга байна. 

Олонхи яам, улсын хороо, тусгай газар мэргэжилтнүүдийнхээ ажлыг нийгмийн үйлдвэрлэлийн үр ашгийг дээшлүүлэхэд оруулсан тодорхой хувь нэмрээр нь биш, завсрын үр дүнгээр тооцоолж коллеги, тэргүүлэгчдийн хуралд оруулсан асуудал, боловсруулсан. дүрэм, заавар, журам гэх мэтийн зүйлээр баримжаалж, тоон үзүүлэлтээр дүгнэдэг нь янз бүрийн заавар, журам олшруулахад ч бас нөлөөлдөг байна. Тодорхой үйлдвэрлэл, амьдрал практикаас эх үндэс авахгүйгээр гол төлөв шууд орчуулга хийх, хуулбарлах аргаар зохиож гаргасан элдэв дүрэм, заавар нь бодит байдалд хэрэгжих боломжгүй амьдралаас тасархай байдгаар барахгүй урьд өмнөх баримт бичгийн санаатай зөрчилдөхөд ч хүрдэг байна. 

Дүрэм, заавар бүр ч заавал улсын чанартай байдаг биш. Яам, газрууд, тэр ч байтугай үйлдвэр, аж ахуйн газрууд дотооддоо янз бүрийн дүрэм, заавар олныг гаргасан нь одоо хуучирч эргээд өөрсдийнх нь ажилд чөдөр тушаа болж байгааг хавтгайруулж эзэнгүйдүүлэлгүйгээр яаралтай хянан үзэж, шийдмэг арилгавал зохино. Тэрчлэн ямар ямар дүрэм заавар, юу гэсэн заалт нь хуучирч саад болж байгааг илрүүлж өөрчлөх талаар амьдрал, үйлдвэрлэл дээр ажиллаж байгаа хөдөлмөрчид, аж ахуйн ажилтнууд идэвх санаачилга гаргаж аливаа хурал, зөвлөлгөөн, дээрээс өгөх заавар хүлээн суулгүй асуудлыг холбогдох газар, хүмүүст тавьж ажил хэрэгчээр шуурхай шийдвэрлэхэд түлхэц өгөх нь иргэний зүй ёсны эрх, үүрэг мөн. Тэгж байж шинэчлэлийн замыг бартаагүй болгоно. 

Манай хууль тогтоомж, дүрэм зааврыг боловсронгуй болгох, хууль, хяналтын байгууллагын ажилтнуудын мэдлэг сэтгэлгээ, ойлголт ухамсар, арга барилыг шинэчлэхэд хууль, хяналт, төлөвлөгөө, төсөв, санхүүгийн байгууллагууд хамгийн идэвхтэй үйл ажиллагаа өрнүүлж, өргөн олон түмний идэвхтэй оролцоотойгоор эдийн засгийн шинэчлэлийг эрх зүйн талаар хангах хэрэгтэй. 

