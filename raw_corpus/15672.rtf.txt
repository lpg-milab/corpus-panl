№23(15672)
1984 ОНЫ НЭГДҮГЭЭР  САРЫН 27.
Уран барилга

Уран барилга бол архитекторч, урчуудын оюун ухаан, авьяас чадвар, нөр хичээнгүй хөдөлмөрийн үр дүн юм. Уран барилга ( архитектур ) ын шилдэг бүтээлүүд нь тухайн нийгмийн байшин барилга, хот байгуулалтын тэргүүний арга туршлага, үзэл санааг илэрхийлж байдаг. 

Социалист бүтээн байгуулалтын чухал ололт болон хот суурины барилга байгууламжийн ажил манай оронд амжилттай хөгжиж байна. Орчин үеийн хот төлөвлөх зарчим, шаардлагыг тусган зохиосон ерөнхий төлөвлөгөөний дагуу манай орны хот, суурин газар барилгажиж ирэв. ЗХУ болон ах дүү социалист бусад орны архитекторчид, зураг төсөлчид, барилгачдын туслалцаатайгаар Улаанбаатар, Дархан, Эрдэнэт, Чойбалсан, Багануур зэрэг социалист шинэ Хот сүндэрлэн босч байна. Хот, хөдөөд соёл, олон нийт болон орон сууцны олон арван барилга сүндэрлэж, манай орны нүүр царай жилээс жилд өнгөжин жавхаажиж байна. Манай архитекторчид орчин үеийн шинжлэх ухаан, техникийн ололтыг үндэсний архитектурын дэвшилт уламжлалтай хослуулан байгуулж байна. Тэд Монгол ардын хувьсгалын музей, В. И. Лениний музей, Зайсан толгой дахь зөвлөлтийн дайчдын дурсгалд зориулсан хөшөө, Статистикийн төв газар, << Дархан >> зочид буудал, олон улсын << Найрамдал >> пионерийн лагерь зэрэг уран бүтээл олныг туурвив. 

Архитектурын боловсон хүчний тоо өсч, мэргэжлийн нь ур чадвар дээшлэн тэд зохион бүтээх эрмэлзлээр дүүрэн ажиллаж байна. Гэвч манай орны архитектур, төлөвлөлт, барилга байгууламжийн ажилд анхаарууштай зүйл байсаар байна. Юуны өмнө хот, суурины нүүр царай, шинж төрхийг бүрдүүлсэн уран гоё хийцтэй барилга байгууламжийн талаар хангалтгүй анхаарч байна. Тухайлбал зарим аймгийн төв. хотод, засаг захиргааны байгууллагын дотор, соёлын ордон, зочид буудал, үйлчилгээний төв зэрэг гол гол барилгуудыг нэг маягийн зургаар барьж байна. Үүнээс уламжлан тэнд бие биеэсээ ялгагдах юмгүй ижилхэн байшингууд ярайж байна. 

Энэ нь хот төлөвлөгч, архитекторчдын хамтач. ажиллагааг, бүтээлч уран санаа дутагдсанаас болж байгаа юм. Тэр ч байтугай хот, суурин газрын ерөнхий төлөвлөгөөнд тусгасан барилга барих дэвсгэр газар гудамж, зай талбай, цэцэрлэгжүүлэх бүсийн улаан шугамыг дур мэдэн өөрчлөх явдал ч арилаагүй байна. 

Аймгийн төв, нэгдэл, сангийн аж ахуйд барих орон сууцны барилгын архитектурын зохиомж хангалтгүй, өнгө аясаар тааруу байна. Иймэрхүү дутагдлыг арилган, уран барилгын чанар, өнгө үзэмж, зохиомж, чуулгыг сайжруулах явдал чухал юм. 

Аймгийн төв, нэгдэл, сангийн аж ахуйд барих орон сууцны барилгын архитектурын зохиомж хангалтгүй, өнгө аясаар тааруу байна. Иймэрхүү дутагдлыг арилган, уран барилгын чанар, өнгө үзэмж, зохиомж, чуулгыг сайжруулах явдал чухал юм. 

Архитекторчийн бүтээл нь түүний уран сэтгэмж, авьяас билэг, урлах эрдмийн өсөлтийг харуулж байх учиртай. Өнөө үеийн архитектур, хот байгуулалт нь хөдөлмөрчид, ялангуяа залуу үеийг эх оронч, интернационалч үзлээр хүмүүжүүлэх, нийгмийн амьдралын бүх хүрээнд социалист аж төрөх ёсыг хэвшүүлэн тогтооход чухал үүрэг гүйцэтгэх ёстой. 

Монголын архитекторчдын эвлэлийн III их хурлаас манай орны архитектур, хот байгуулалтын хөгжлийн явцад дүн шинжилгээ хийгээд, түүний цаашдын зорилтыг тодорхойлон заасан юм. Манай орны хот, суурин газрын барилга байгууламжийн уран сайхны зохиомжийг сайжруулан, тэдгээрийн онцлогийг тодруулах нь чухал юм. Энэ нь архитектур, төлөвлөлтийн эдийн засгийн үр ашгийг байнга дээшлүүлэн явдалтай амин холбоотой билээ. Социалист архихектурын үндэсний хэлбэр, интернационалч шинж чанарын нэгдлийг хангах ажилд социалист реализмын аргыг тууштай баримтлан, намч, ангич байр сууринаас хандаж байх ёстой. Энэ ажилд архитектурын онол, зарчимт шүүмжлэл, судлал их ач холбогдолтой юм. Архитектурын талаар хийсвэрлэх, хуулбарлах, хэлбэр хөөцөлдөх зэрэг элдэв харш нөлөөллийг тухай бүр таслан зогсоож, уран Бүтээлийг мэргэжлийн хүрээнд өргөн хэлэлцэж байх нь чухал юм. Иймээс хот, суурин бүрийг байгалийн гоо сайхантай уялдаатайгаар төлөвлөж, түүний зохиомж, чуулга, ур үзэмж, хэлбэр дүрс, өнгө будгийг зөв тохируулахын төлөө манай архитекторчид авьяас билгээ дайчлан ажиллавал зохино. Мөн архитектур, хөшөө дурсгал, дүрслэх урлагийн шүтэлцээг чадамгай зохицуулсан шилдэг сайн бүтээлийг элбэгшүүлэх шаардлага ихэсч байна. Энэ шаардлагыг хангахын тулд архитекторч, зураач, урчуудын ажлын уялдаа холбоог сайжруулж, хамтын бүтээлч үйл ажиллагааг өрнүүлэх хэрэгтэй байна. 

Архитекторч нь барилгын техник, технологийг болон урлагийн хөгжлийн зүй тогтол, мөн чанарыг сайн мэдэж байвал зохино. Үүний тул марксистленинист гоо зүй, социалист реализмын аргыг эзэмшихийн төлөө тэмцэгч байх ёстой. Үүнтэй холбогдуулан архитекторч, уран бүтээлчдийн үзэл суртал, улс төр, гоо зүйн мэдлэг, уран чадварыг байнга дээшлүүлэх явдал монголын архитекторчдын эвлэлийн хороо, түүний дэргэдэх намын байгууллагын үүрэг мөн. 

Манай архитектур, хот байгуулалтын хөгжлийн ширгэшгүй ундарга болсон ЗХУ-ын архитекторчдын баялаг туршлагаас суралцах ажлыг улам эрчимжүүлбэл зохино. ЗХУ-ын тусламжаар барьж байгуулсан хот, суурин, орон сууцны хороолол, үйлдвэр, аж ахуй, соёлын газруудын барилга байгууламж, түүнийг тохижуулж байгаа туршлагыг судалж ажилдаа бүтээлчээр нэвтрүүлэх хэрэгтэй. 

Барилгын зураг төсөл зохиох ажилд шинжлэх ухаан, техникийн өнөөгийн ололтыг өргөн ашиглаж, дэвшилттэй шинэ хийц, бүтээлийг тусгасан бөгөөд эдийн засгийн хувьд хамгийн үр ашигтай зураг боловсруулахад архитекторчдын бүтээлч үйл ажиллагааг чиглүүлэх хэрэгтэй. 

Манай архитекторчдын эрхэм зорилго бол МАХН-ын XVIII их хурлаас их барилгыг хөгжүүлэх талаар дэвшүүлсэн зорилтыг удирдлага болгож, үеийн үед хадгалагдан үлдэх түүх, соёлын үнэт зүйлийг бүтээн босгох хүндтэй үүргээ нэр төртэй биелүүлэх явдал мөн. 

