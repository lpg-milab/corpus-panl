№7 (16284)          
1986 оны нэгдүгээр сарын 8 
Парк ашиглалт, тээврийн хэрэгцээ

Манай өргөн уудам нутаг дэвсгэр, үйлдвэрлэх хүчний байршил, хөгжлийн одоогийн түвшнээс шалтгаалан тээврийн нэгдсэн системд авто тээвэр зонхилох суурь эзэлж байгаа бөгөөд орчин үеийн техникийн дэвшлийн шилдэг ололтыг анд салбарт өргөн хүрээтэй нэвтрүүлж, хөдлөх бүрэлдэхүүн нь их хурд, өндөр бүтээмжтэй, хагас автоматжсан жолоодлого, хэм нээлттэй хөдөлгүүр бүхий машин техникээр жилээс жилд өргөжин бүтэц нь сайжирч байна. 

Суүлийн жилүүдэд нийтийн хэрэгцээний авто тээврийн техникийн баазыг бэхжүүлэхэд зарцуулсан хөрөнгийн 60 гаруй хувийг шинэ автобус, машин худалдан авахад зориулсан байна. Ингэж авто тээврийн үндсэн фондын өсөлт нэмэгдсээр байгаагийн дагуу түүний ашиглалт дээшилж, үр өгөөж сайжрах ёстой. Гэвч авто тээврийн ашиглалтын үйл ажиллагаа улс ардын аж ахуйн нийт салбарт жигдрэн сайжирч чадаагүй байна. << Улс ардын аж ахуйн ачаа тээврийн зэрэгцээ хурдан өсөж, тээврийн хүч чадал дутагдаж байхад авто тээврийн олон байгууллагад парк ашиглалт хангалтгүй байна >> гэж МАХН-ын Төв Хорооны XI бүгд хурал зааж шүүмжилсэн юм. Авто тээврийн хэрэгслийн дийлэнх төвлөрч олон жилийн туршлагатай болж нэлээд бэхэжсэн Тээврийн Яамны харьяа газруудын 22 - 23 хувь нь сүүлийн дөрвөн жил дараалан парк ашиглалтын төлөвлөгөөг биелүүлсэнгүй, Бусад салбарын авто аж ахуйнуудын хувьд туйлын хангалтгүй үзүүлэлттэй байгаа нь асар их нөөц бололцоо алдаж, эдийн засагт ихээхэн хохирол учруулахад хүргэж байна. 

Увс, Хэнтий, Дорноговь аймаг, Тээврийн Яамны системд ачаа тээврийн автомашиньх парк ашиглалтын коэффициент улсын дунджаас 3, 512, 8 пунктээр доогуур тэрчлэн Баян-Өлгий, Увс, Хэнтий аймаг, Эрдэнэт хот болон Түлш, эрчим хүчний үйлдвэрийн Яам, Ой, модны аж үйлдвэрийн Яам, Хөнгөн, хүнсний үйлдвэрийн Яам, Худалдаа, бэлтгэлийн Яамны харьяа авто аж ахуйд ачаа тээврийн нэг автомашинд ногдох ашиглалтын саатал сүүлийн дөрвөн жилд хэд дахин өссөн байна. 

Авто тээврийн зохион байгуулах, удирдах ажил арга барилын хувьд ч хэлбэрийн хувьд ч хоцрогдож засвар үйлчилгээг шинжлэх ухааны үндэстэй урьдчилан сэргийлэх чиглэлтэй хийхийн оронд түр зуурын саатал гэмтлийг тухай бүрт нь аргацаах төдийгөөр өнгөрөөх, авто тээврийн ажилд нягт нямбай тооцоо нэвтрүүлэх. маршрут нарийвчлан баримтлах, техник бүрийн өгөөжид тавих хяналтыг дээшлүүлэхэд сул анхаарч байгаагаас парк ашиглалтад муу нөлөө үзүүлж байна. Автомашины тээвэр үүсч хөгжсөөр жаран жилийнхээ ойг саяхан тэмдэглэсэн байхад авто тээврийн буудлууд тохижоогүй. ачих, буулгах ажлыг бүрэн механикжуулаагүй, сөрөг, зэрэгцээ тээвэр арилаагүй, засвар үйлчилгээнд гар арга зонхилсон хэвээр, авто сервис нимэгдээгүй байна. Автомашины хөдөлгүүр, явах анги, бусад механизм, зангилааны эвдрэлийг оношлох орчин үеийн багаж төхөөрөмж цөөн хэдэн байгууллага, сургалтын лабораторийн хүрээнээс төдий л халиагүй байна. 

Тээврийн системд олон арван тэргүүн туршлага байгаа нь бусад салбарын авто аж ахуйд нэвтрэхгүй, тэр ч байтугай нэвтрүүлсэн туршлагаа мартчихдаг ноцтой дутагдал арилахгүй байна, Ноос, төмс хүнсний ногоо, махыг хоног, цагийн нэгдсэн графикаар тээвэрлэж, тээвэрлэж хугацааг 515 хоногоор богиносгож ур дүнд хүрсэн туршлагыг бүтээлчээр баяжуулан олон хувилбараар ашиглахын оронд цаг үеийн кампанит ажлын үед машины хүрэлцээ сайжруулах төдийгөөр хязгаарлаад тээврийн амьдралд өргөн хүрээтэй хэвшүүлээгүй орхисон ийм тохиолдол олон болжээ. Түүнчлэн ургац хураах зэрэг кампанит ажлын цаг хугацаа, тээврийн хэрэгцээг нарийн тооцоолохгүйгээр олон тооны автомашин бөөнөөр нь дайчилж ашиглалтгүй сул зогсох, ачааны урсгалыг зөв зохион байгуулаагүйн харгайгаар хоосон явуулдаг нь парк ашиглалтад ашиггүй байна. 

Автомашины техникийн үйлчилгээ, засварын шугам, постыг иж бүрэн тоноглож ажиллуулах эргэлтийн агрегатын фонд бий болгох, засварыг агрегат, зангилааны аргаар зохион байгуулах зэрэг техник, эдийн засгийн төдийгүй нийгмийн томоохон ач холбогдолтой асуудлыг тээврийн байгууллагууд иж бүрэн шийдвэрлэхэд хойрго хандсанаас орчин үеийн засвар, үйлчилгээний материаллаг бааз хоцрогдож, явцуу дамжлага үүссэн хэвээр байна. Тэрчлэн их даац, хурдтай машиныг ачих буулгах, ачаа тээшийг бэхэлж татахад гар ажиллагаа зонхилж хөдөлмөрийн бүтээмж, цаг ашиглалтад хохирол учруулахаар барахгүй ачаа тээшийн бүрэн бүтэн байдалд ч муу нөлөөтэй байна. 

Нийтийн хэрэгцээний авто тээврээр тээвэрлэсэн бүх ачааны дөнгөж гуравны нэгийг механикжсан аргаар ачиж буулгаж байна. Төв, орон нутгийн худалдаа, бэлтгэл, материалтехникийн хангамж, хөдөө аж ахуйн байгууллагууд тээврийн гэрээг биелүүлэх, ачих, буулгах ажлыг механикжуулах, тээврийн хэрэгслийн даацыг бүрэн ашиглаж, сул зогсох хугацааг багасгах, бичиг баримтыг түргэн бүрдүүлж шийдвэрлэх асуудлыг улс, нийгмийн эрх ашгийн үүднээс шуурхай шийдвэрлэж чадаагүй байгаагаас үйлчлэх, үйлчлүүлэх байгууллагууд давхар алдагдалтай байна. Тээвэрчдийн дунд зохиох соёл хүмүүжлийн ажлыг эрчимжүүлж, тэдний ахуй нөхцөлийг сайжруулахад өөрчлөлт гаргах, ер нь хүний хүчин зүйлийг авто тээврийн системд сайтар тооцоолж хүчтэй анхаарах цаг болжээ, 

Авто тээврийн парк ашиглалтыг дээшлүүлэхэд чиглэсэн бүхий л арга хэмжээ авах шаардлагатай байгааг хурал зөвлөлгөөн, сонин хэвлэлд удаа дараа ярьж >> бичиж байснаас гадна өнгөрсөн оны мөн өдийд тус сонины тэргүүн өгүүлэлд тодорхой шүүмжилж бичсэнд БНМАУ-ын Тээврийн Яам ёс төдий хандсанаас дутагдал нь даамжирч уг асуудал Яамын Төв Хорооны XI бүгд хурал дээр дахин яригдлаа. 

МАХН-ын XIX их хурал угтаж бүх нийтийн адил оргилсон идэвх санаачилга, бүтээлч уур амьсгалыг нийт системдээ жигд нэвтрүүлж зохицтой ажил өрнүүлэх нь авто тээврийн байгууллага, тээвэрчид, инженер - техникчдийн болон БНМАУ-ын Тээврийн Яамны удирдлага, намын байгууллагын хойшлуулшгүй үүрэг болж байна. 

