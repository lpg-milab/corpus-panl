№178(16768)     
1987 оны долдугаар сарын 26.
Ази, Номхон далайн энхжих төлөв 

Одоогоос жилийн өмнө ЗХУКНын Төв Хорооны ерөнхий нарийн бичгийн дарга М. С. Горбачев Владивосток! хэлсэн үгэндээ дэвшүүлсэн санал, санаачилга Ази, Номхон далайн бүс нутгийн олон улс орон дайн, энхийн асуудалд шинэ сэтгэлгээгээр хандах, дэлхий ертөнц хуваагдашгүй гэдэг үнэнийг улам лавтай ухамсарлах чиглэлд шинэ эрч хүч өгсөн билээ. 

Бүс нутгийн түгшүүртэй байдлын голомтуудыг улс төрийн аргаар зохицуулах замаар арилгах, цөмийн зэвсгээр хөөцөлдөхийг хориглож зогсоох, зэвсэгт хүчин, ердийн зэвсэглэлийг хорогдуулах, цөмийн зэвсэггүй бүс нутаг бий болгох, бусдын нутаг дэвсгэр дэх цэргийн баазуудыг устгах, зарим салбарт итгэлцлийн арга хэмжээ авах, бүс нутгийн нийт улсын хооронд адил тэгш эрхтэй, харилцан ашигтай эдийн засгийн хамтын ажиллагааг хөгжүүлэх, олон улсын эдийн засгийн шударга дэг журам бий болгоход хүчин чармайлт тавих, улмаар даацтай шийдвэр гаргаж хэрэгжүүлэх арга замыг хамтран хайж олох үүднээс нийт Азийн бага хурал хуралдуулахад бэлтгэх зэрэг программын ач холбогдолтой санал, санаачилга нь ЗХУКН, Зөвлөлт төрийн улс төрийн шинэ сэтгэлгээний бодитой илрэл болсон юм. 

Асар уудам нутаг дэвсгэрт орших нийгмийн өөр өөр байгуулалтай, үндэсний харилцан адилгүй ашиг сонирхол, зорилго тэмүүлэлтэй олон орны улс төрийн бодлогод ЗХУ-ын бодитой тодорхой санал, санаачилга нааштай нөлөө үзүүллээ. Цөмийн зэвсэггүй, хүчирхийлэлгүй дэлхий ертөнцийн төлөө Делийн Тунхаглал, Владивостокт дэвшүүлэн зөвлөлтийн санал, санаачилгыг шинэ агуулгаар баяжуулж Ази, Номхон далайн хийгээд Энэтхэгийн далайн бүс нутгийн энх амгалан, аюулгүй байдалд үйлчлэх нэг ёсны нарийн хөтөлбөр болов. 

Өмнөд Номхон далайн улсууд бүс нутгаа цөмийн зэвсэггүй байлгах Раротонгийн, гэрээ байгуулж ЗХУ, БНХАУ түүнд нэгдэн оров. Шинэ Зеландийн засгийн газар нутаг дэвсгэр дээрээ цөмийн зэвсэг байлгахыг хориглох тухай хууль батлав. Зүүн өмнөд Азийн орнуудад бүс нутгаа цөмийн зэвсэггүй байлгахын төлөө хөдөлгөөн эрчимтэй өрнөж байна, Афганистанд үндэсний эвлэрлийн бодлого эрч хүчээ авч, Энэтхэг хятадын хойгт улс төрийн аргаар асууДал зохицуулах уур амьсгал улам бэхжиж байна. Эдгээрийг Ази, Номхон далайн том орон ЗХУын ул суурьтай гадаад бодлого дахь улс төрийн шинэ үнэлгээний үр дүн гэж монголын олон нийт өндөр үнэлж байна. 

ЗХУКН-ын Тов Хорооны ерөнхий нарийн бичгийн дарга М. С. Горбачеваас Индонезийн " Мердека " сонины асуултад сая өгсөн хариулт ЗХУын гадаад бодлогод Ази, Номхон далайн хийгээд Энэтхэгийн далайн бүс нутгийн энх тайван, аюулгүй байдлын асуудал чухал байр эзэлж байгааг лавтгаж зарчмын цоо шинэ санал дэвшүүлэхэд хэдэн чухал саналаар Владивостокт хэлсэн үгнийхээ үзэл санаа агуулгыг улам баяжуулав. 

Зөвлөлт, америкийн хэлэлцээрээс үүдэн Азийн орнууд дунд тусгасан пуужинг Европт төдийгүй Азид мөн адил бүрэн устгуулах хүсэл зорилгоо илэрхийлж байгааг ЗХУ анхаарал. хариуцлагатай судалж АНУ мөн тийм алхам хийсэн нөхцөлд ЗХУ << дэлхий нийтийн хэмжээгээр давхар тэглэх " үзэл баримтлалаа иш үндэс болгон Азийн хэсэг дэх дунд тусгалын пуужинг бүхэлд нь устгаж оператив - тактикийн пуужингаа ч нэгэн адил устгахад бэлэн байгаагаа Мэдэгдэв. ЗСБНХУ-ын нутагт хүрч тусах цөмийн хэрэглээ АНУ Азид нэмж байрлуулахгүй бол ЗХУ нутгийнхаа азийн хэсэгт цөмийн зэвсэг тээгч нисэх онгоцны тоог нэмэгдүүлэхгүй байх, ЗХУ, АНУын Номхон далай дахь цэргийн флотын идэвхтэй ажиллагааг бууруулахад ЗСБНХУ бэлэн байгааг дахин сануулав. Мөн Энэтхэгийн далайг энх тайвны бүс болгох тухай НҮБ-ын Тунхаглал АНУ-ын буруугаас болоод хэрэгжихгүй байгааг тэмдэглээд энд далайн хөлөг онгоцоор хийгээд агаараар зорчих аюулгүй байдлыг хангах эдгээр зам харилцаанд заналхийлдэг терроризмын эсрэг тэмцэх хамтын арга хэмжээ боловсруулах зэрэг бүсийн чанартай олон асуудлыг шийдвэрлэхэд улс төрийн зориг зүрх дутаж байгааг анхаарууллаа. 

Наяад оны эхнээс АНУ-ын улс төрийн удирдах бүлгийн хүрээнд боловсруулсан << Хүчээ тэнцүүлэн тогтоон барих >> гэгч концерн нь АНУ, Өрнөд Европ, Япон зэрэг империализмын гурван төв хүчээ хуваарилж ЗХУ-ыг Европ, Дорно дахин ( Номхон далай ) өмнөдийн гурван жигүүрээс уулгалан заналхийлэхэд чиглэж байгаа юм. 

Нөгөөтэйгүүр америкийн империализм түгшүүртэй байдлын голомтыг империалист холбоотнуудын нутаг дэвсгэрээс холдуулж бүс нутгийг нь халуун цөмийн дайны талбар болгох гэсэн явуургүй санаархлаа хэрэгжүүлэх арга саам эрэлхийлж байгааг Ази, Номхон далайн бусад орнуудын улс түмэн улам тодорхой ойлгох боллоо. АНУ-ын неоглобализмын << амин чухал эрх ашгийн бүс >> гэгчийн нөгөө тал нь энэ мөн. Вашингтон Токио Сөүл гэсэн зэрэг, улс төрийн гурвалжингийн идэвхжил нь цэрэг стратегийн нэгдмэл цогцолборыг улам бататгаж дэлхийн хоёрдугаар дайны нэг гол гэмтэн болбол Японы милитаризм дахин сэргэх аюул заналыг бий болгож байна. АСЕАН-ын орнуудыг цэргийн хамтын ажиллагаанд татан оруулах гэж махран оролдож байгааг ч маргаж болохгүй. Нөгөөтэйгүүр Ази, Номхон далайн бүс нутагт дэлхийн чанартай мөргөлдөөнд хүргэж болох аюулын голомт бий болсоор байна. Үүний нэг баримт гэвэл Иран, Иракийн цус асгаруулсан учир утгагүй далан хоёр орны хүрээнээс гарч болзошгүй хурцдаж байгааг хэлж болно. 

Империалистууд Афганистан дахь үндэсний эвлэрлийн бодлогод саад тотгор хийх, дотоод хэрэгт шууд оролцох, Шри Ланкад үндэстэн ястны асуудлыг хурцатгахыг илт санаархаж бүс нутгийн аль нэг хэсэгт хурцадмал байдлын зах сэжүүр биш болгох, түүнийг улам гааруулахыг отон эрмэлзсээр байна. Цөм сансрын эрин үед Ази, Номхон болон Энэтхэгийн далайн асар уудам бүс нутгийн энх тайван, аюулгүй байдалд заналхийлэх нь дэлхий нийтийг сүйрэлд хүргэх өргөн хэмжээний аюултай уршиг тарих нь хэнд ч ойлгомжтой энгийн зүйл мөн. 

Ази, Номхон далайн өргөн бүс нутагт түгшүүртэй байдлын голомтыг арилгаж, цөмийн зэвсгийн аюулаас ангижруулах хамгийн зохимжтой сайн арга замыг тодорхойлоод зогсоогүй энэхүү үзэл санаанд Дорно дахины орнуудын эдийн засгийн аюулгүй байдлыг хангаж, << Хөгжлийн тусын тулд зэвсэг хураах >> зарчмыг хэрэгжүүлэх асуудлыг мөн н. эгэн адил гүнзгий тусгасан хариултыг нөхөр М. С. Горбачаев << Мердека >> сонинд өглөө. 

Михайл Горбачевын Бладивостокт дэвшүүлсэн санал, санаачилга, түүний шууд үргэлжлэл болгож Индонезийн << Мердека >> сонины асуултад өгсөн хариултдаа дэвшүүлсэн шинэ алхмуудыг хэрэгжүүлэх нь асар уудам бүс нутгийн орнуудын улс түмний ангийн эрх ашигт нийтийн онцгой чухал асуудал гэж монголын олон нийт бүрэн дүүрэн дэмжин сайшааж байна. Өөр хэний ч биш юуны урьд бүс нутгийн олон орны язгуур эрх ашигт нийцсэн ийм саналыг хэрэгжүүлэхэд түлхэц өгөн хувь нэмэр оруулах нь Ази, Номхон далайн хэдэн миллиард хүн ардын, тулгамдсан үүрэг болж байна. 

