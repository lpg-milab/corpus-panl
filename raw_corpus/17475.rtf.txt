№258(17475)        
1989 оны аравдугаар сарын 28     
ХЭЛ ЯРИАНЫ СОЁЛ

Хүний харилцааны гол хэрэглүүр, бие хүний соёл, гоо сайхан, ёс суртахууны салшгүй бүрэлдэхүүн хэсэг нь хэл юм. Хэл яриагаараа бид хэн болохоо харуулдгаар барахгүй оюуныхаа бинчин, ёс суртахууныхаа хэмжээ, ухамсрынхаа танил, сэтгэхүйнхээ баялгийг дэлгэчихдэг билээ. 

Сэтгэхүйгүйгээр хэл байхгүй, хэлгүйгээр соёл байдаггүй нь диалектик зүй тогтолт үзэгдэл юм. Хүний мэдлэг чадвар өндөр, сэтгэлгээ гүн, сонирхол олон талтай байх тусам хэл ярианы соёл төдийчинээ хөгжингүй, баялаг байдаг. Ялангуяа нийгмийн амьдралд хүний хүчин зүйлийн үүрэг эрс өсч байгаа өөрчлөлт, шинэчлэлийн өнөө үед хэл ямааны соёл онцгой үүрэгтэй болж байна. Яриа, хэлэлцээний журмаар, тухайлбал харилцан ойлголцох, хэлэлцэн тохиролцох зарчмаар улс гүрнүүдийн хоорондын харилцаа, дайн энхийн асуудал нааштай шийдвэрлэгдэж байгаа эрин үед бид аж төрж байна. Хэл ямааны соёл гэгч маань аман болон бичгийн хэлний аль алины тухайд холбогдох бөгөөд хурал, зөвлөлгөөнд үг хэлэх, илтгэл, тайлан, лекц, яриа таниулга хийх, шүүмжлэх, өргөх магтахаас эхлээд үлгэр тууль хайлах, яруу найраг унших тэр бүхэн ямааны соёлын үзүүлэлтээр тодорхойлогдохын хамт бичгийн хэлбэртэй байж болно. Бичгийн хэлний шууд нөлөөгүй буюу бичмэл эхгүйгээр ярьсан хэлсэн нь аман ярианд холбогдох боловч харилцаа яриа, ярилцлага, зарлал, тайлбар сэлт бас бичгээр ч илэрхийлэгдэх зүйл юм. Зөв зохистой мэндлэх, эвлэгхэн яриа хөөрөөтэй байхаас эхлээд санасан бодсоноо ончтой цэгцтэй илэрхийлэх, гүн утгатай, яруу хэллэгтэй илтгэх, тайлагнах тэргүүтэн нь цөм бидний хэл ярианы соёлын цогцолбор эс бүтэц мөн. 

Улс орныхоо хөгжил цэцэглэлт, социалист бүтээн байгуулалтад идэвхтэй оролцогч бүхэн эрхэлсэн ажил үйлдвэрлэлээ эзний ёсоор хийхийн хамт ажлынхаа арга туршлага, ололт амжилт болон саваа бодлоо олон нийт ба хамт олныхоо өмнө ажил хэрэгчээр ярих, танилцуулах, маргах, шүүмжлэх, сурталчлах, түүгээр ч барахгүй өөрийгөө өмгөөлөх, бусдыг зэмлэх, буруутгах, эсвэл сайшаан өргөмжлөх өргөн хүрээтэй хэрэгцээ цөм л хэл, яриагаар шүүн хэрэгжинэ. 

Үгээр баялаг, утга гүн, найруулга яруу, хэмнэл цэгц, аялга сонсголонтой, энгийн бөгөөд ойлгомжтой сайхан өгүүлэх эрдмийг эзэмших нь хэл ярианы соёлын гол үзүүлэлт билээ. Хэдий тийм боловч манай хүүхэд, залуучуудын нэлээд хэсэг нь хэл ярианы соёл дутмаг, болхи бүдүүлэг, хазгай мулгуу хэллэг, гадаад үгс хольж хутгаж ярих, чамирхах, маяглах зэргээр хэл ярианы соёл дутаж, хэлтэйгээ хамт мохдог болсныг анхаарахгүй өнгөрөх аргагүй юм. Хэл яриа нь тухайн хүний соёлын түвшин, ертөнцийг үзэх үзэл, оюун санаа. ёс суртахууны Төрх төлөвийн нэг гол хэмжүүр, гоо сайхны таашаалын төвлөрсөн илэрхийлэл байдаг төдийгүй ярилцагчийгаа хүндэтгэх, басамжлах, дооглох, дээдлэхийн өнгө утгыг ч илэрхийлдэг. Социалист байгуулалтын явцад манай ард түмний хэл яриа үнэхээр тал бүрээр баяжин хөгжсөн нь хэн бүхэнд илэрхий боловч хэл ярианы соёлыг улам боловсронгуй болгох шаардлага тавигдсаар байна. Эх сайхан хэлээ бохирлож гутаасан бүдүүлэг үг хараал хэлэх, заналхийлж доромжилсон буюу мушгиж гуйвуулсан элдэв этгээд гажиг солиг үг хэллэг хэрэглэдэг хүмүүсийн ёс суртахууны асуудлыг төдий л хайхрахгүй өнгөрөх нь бараг хэвшил болжээ. Монголчууд хэзээнээс хараал хэлэхийг ихэд цээрлэж, шалиг завхай үг, бүдүүлэг юм ярьж, бичихийг тэвчдэг сайхан уламжлалтай. Уцаарлах, сандарч мэгдэхдээ хараах, уулгалах биш харин оронд << Тосоор гоож >> , << Буянаа нэм >> , << Заяа нь дэлгэр >> , << Зуу насал >> гэхчлэн ерөөлтэй үгийг хэлдэг заншилтай учраас залуу үе маань түүнийг өвлөдөггүй юм аа гэхэд улам боловсронгуй болгох учиртай. << Олны дотор үгээ шинжиж, ганцаар явахдаа сэтгэлээ шинж >> гэж ахмад үе сургаж хэлдэг нь ихээхэн учиртай билээ. 

Этгээд гажиг үг хэлэх нь эрэлхэг зоригийг биш балмад дээрэнгүйг үзүүлж байгаа хэрэг, өнөөгийн залуу хүний дүр төрхийг гутаах зүйл гэдгийг хүүхэд багачууддаа эцэг, эх, багш нар нь ойлгуулах ёстой. Тэрчлэн гадаад үгийг монголтой холин ярих, түүнийгээ олон хэл мэддэг их соёлтой буюу хээнцэр сэхээтэйн чимэг хэмээн бодвол эндүүрэл гэдгийг сайтар ухамсарлах ёстой байна. Аливаа үндэстэн ястны оршин тогтнох ба давтагдашгүй онцлог шинжийг илтгэх нэг гол үзүүлэлт нь үндэсний хэл тул эх хэлээ эрхэмлэн хайрлах, чадамгай эзэмших, зохистой баяжуулан хөгжүүлэх нь иргэн бүрийн эрхэм ариун үүрэг мөн. 

Олон улсын харилцаа өргөжиж, шинжлэх ухаан, техникийн дэвшил амьдралд эрчимтэй түгж байгаа орчин үед харь хэлний үг, нэр томъёог зохистой газар хэрэглэх нь зүй боловч гадаад уг хэллэгийг шууд хуулбарлан авах, ор нэр болгон махчлан орчуулж хэрэглэх нь эх хэлийг маань бохирлоод зогсохгүй бие даасан үндэстний шинж төрхөд ч харшилтай юм. 

<< Бид орос хэлээ эвдэж байна. Гадаад үгийг хэрэглэмгүй газар чирж оруулж байна. Бас буруу ташаа хэрэглэж байна. Гадаад үгийг буруу хазгай хэрэглэхтэй дайн зарлах цаг болсон биш үү >> гэж их Ленин сургаж байсныг өнөөдөр бид монгол хэлний тухайд шууд хамаатуулан ойлгох нь чухал байна. Төрөлх хэлээ хөгжүүлэхийг хэл бичгийн эрдэмтэд, багш, сурган хүмүүжүүлэгчид, их, дээд сургуулиуд, Шинжлэх ухааны Академи ихээхэн анхаарах цаг болжээ. 

<< Өндөр ач холбогдол өгөх >> , << хурал явагдах >> . << эсрэг өрсөлдөгч >> , << рост өндөртэй хүн >> , << хоёр бөхийн барилдаан барьж аваагүй явагдаж байна >> гэх мэтээр ярихаа юман чинээ боддоггүй хүмүүс байдаг боловч тэр нь урлаг, утга зохиол, хэвлэл, мэдээллийн хуудсанд нэвтрэн орвол бүр ч зохисгүй юм болох билээ. 

Тахин шүтэх болон захиргаадах зогсонги байдлын үед хэл ярианы соёлыг хайхрахгүй үндэсний хэл, соёлын ов уламжлалыг үгүйсгэж байсны уршгийг арилгаж << өсөхөөс сурсан үндэсний хэл мартаж болошгүй соёлоо >> хайрлан хамгаалж цэцэглүүлэн хөгжүүлэх үйлсэд хүчин зүтгэл, ариун сэтгэлээ хөвчлөн дайчлах нь эх оронч, соёлч иргэн бүрийн эрхэм дээд " үүрэг. 

