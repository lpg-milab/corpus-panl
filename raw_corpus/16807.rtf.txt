№217(16807)
1987 оны есдүгээр сарын 1
БАЙГААГАА ЭЗЭГНЭЕ

Эх орны эдийн засгийн хүч чадал үйлдвэрлэх хүчний хөгжлийн хурдцыг нэмэгдүүлэх зорилтыг шийдвэрлэхдээ нэгэнт бий болгосон потенциалыг аль болох бүрэн дүүрэн, эрчимтэй ашиглах чиглэлийг улс ардын аж ахуйн бүх салбарт баримтлахыг намын XIX их хурлаас ээлжит таван жилийн эдийн засгийн бодлогын гол тактик болгон дэвшүүлсэн билээ. 

Улс ардын аж ахуйн хэмжээнд үйлдвэрлэлийн үр ашгийн үзүүлэлт хангалтгүй байгаагийн нэг шалтгаан нь аж ахуй, соёлын олон салбарт бий болгосон потенциалыг дутуу ашигладагт байгаа тухай нөхөр Ж, Батмөнх Намын Төв Хорооны Ш ( 1987 ) бүгд хурал дээр хэлэхдээ << Улс ардын аж ахуйд үндсэн фондын өсөлтөөс бүтээгдэхүүний үйлдвэрлэлийн өсөлт Хоцорч, фонд өсөж буурсаар байна. Жилээс жилд шинэ үйлдвэр, аж ахуйн газрууд нэмэгдсээр байгаа боловч тэр болгон төслийн хүч чадлыг хугацаанд нь Бүрэн эзэмшиж чадахгүй байна >> гэж заасан юм. Улс ардын аж ахуйн потенциалын тооны өсөлтөөс түүний! ашиглалтын чанарын үзүүлэлт хоцорч, эрчимтэй биш хүчин зүйл давамгайлж байгаагаас бид ихээхэн нөөц Алдаж, эрчимтэй алхаа маань саарч байна. 

Улс ардын аж ахуйн үндсэн фондын нөхөн үйлдвэрлэлийн хурдац сүүлийн жилүүдэд ихээхэн нэмэгдсэний дүнд түүний парк ерөнхийдөө шинэчлэгдлээ. Үндсэн фондын шинэчлэлтийн коэффициент аж үйлдвэрт 0, 83 хүрсний дотор түлш, эрчим хүчний салбарт 0, 8 байхад оёдол, хүнсний үйлдвэрт дээрх үзүүлэлт түүнээс бараг хоёр дахин доогуур байна. Энэ бол техНикийн шинэчлэлтийн бүтэц жигд биш, аж ахуйч, боловсронгуй ажиллагаа дутаж байгаагийн баримт мөн. Үндсэн фондын шинэчлэлт ЭЗХТЗийн гишүүн орнуудын түвшний ойролцоо хэмжээнд хүрсэн мөртөө түүнээс гарах ур дун хөдөлмөрийн бүтээмжийн өсөлтийн хурдац ихээхэн доогуур, ашиглалтын эрчимтэй хүчин зүйлийг зохих ёсоор хэрэглэж чадаагүй байна. Өнгөрсөн оны байдлаар фонд зэвсэглэмжийн өсөлт 4. 5 хувь давсан байхад хөдөлмөрийн бүтээмжийнх түүнээс бараг хоёр дахин доогуур байжээ. 

Үндсэн фондын ашиглалтын интеграл үзүүлэлт фонд өгөөж зуу гаруй үйлдвэрт буурсны бараг тэн хагас нь төлөвлөсөн хэмжээгээр бүтээгдэхүүн авч чадаагүйгээс, гуравны нэг шахам нь үйлдвэрлэлийн өсөлт үндсэн фондынхоос хоцорсноос шалтгаалжээ. Ийм дутагдал аж үйлдвэрт маш түгээмэл байна. Салбарын үйлдвэрүүдийн тавны нэг нь хүч чадлынхаа дөнгөж дал хүртэлх хувийн ашигласан баримт үүнийг харуулж байна. Чойбалсан хотын дулааны цахилгаан станц, ноос угаах үйлдвэр, Баян-Өлгий, Дорноговь, Сүхбаатар аймгийн хүнсний үйлдвэр, Хэнтий аймгийн барилгын материалын үйлдвэр зэрэг тавь шахам газар сүүлийн таван жил дараалан хүч чадлаа дутуу ашиглажээ. 

Тоног төхөөрөмжийн ажлын ээлжийг нэмэгдүүлэх, нэгж агрегатын ачааллыг техникийн паспортад заасан хэмжээнд хүргэж, жилийн турш жигд ажиллуулах, төлөвлөгөөт урьдчилан сэргийлэх, засвар, үйлчилгээний системийг нэвтрүүлэх, улмаар эвдрэл саатлыг арилгах зэргээр техник ашиглалтыг сайжруулах бололцоо манайд багагүй байна. Гэтэл ажиллагчдын Нийгмийн асуудлын оновчтой шийдвэрлэхэд тулгуурлан хөдөлмөрийн бүтээмжийг дээшлүүлэх хүчин зүйлийг хангалтгүй ашиглаж ирлээ. 

Үйлдвэрлэлийн цар хүрээ өргөжихийн хэрээр материал, түүхий эд, шатахуун тосолгооны зүйл, сэлбэг, Хэрэгслийн томоохон нөөц бий болж байна. Тэдгээрийг оновчтой зарцуулж, арвилан хэмнэх нь үр ашгийг нэмэгдүүлэх өгөөжтэй потенциал мөн. Зөвхөн өнгөрсөн онд материаллаг үйлдвэрлэлийн салбарт эргэлтийн Хөрөнгийн эргэцийг хориод хоногоор түргэсгэснээс миллиард шахам төгрөгийг эргэлтээс чөлөөлөх боломж олсны дийлэнхийг нормчлогдсон эргэлтийн хөрөнгийн эргэцийн үзүүлэлт эзэлж байна. Үүнээс үзэхэд үйлдвэрлэлийн хэвийн ажиллагааг хангахад зайлшгүй шаардлагатай материал, түүхий эд, сэлбэгийн доод хэмжээг зохиомлоор нэмэгдүүлэн их хэмжээний хөрөнгийг << үхмэл >> байдлаар ашиггүй хэвтүүлж, хав дардаг хуучирсан арга барил, аж ахуйч, бус сэтгэлгээ танай амжилтаас хойш татаж байна. 

Машин, тоног төхөөрөмж, тэдгээрийн сэлбэг, материал, түүхий эд, багаж хэрэгслийн захиалга, гэрээ контрактыг үндэслэлгүй хийсэн, нийлүүлэх хугацаа алдсанаас биет болон моралийн элэгдэлд орсон үндсэн фонд, эргэлтийн хөрөнгийг олон зуун саяын хэмжээнд хүрээнд шүүмжлэлтэй хандаж, түүний мөрөөр яам, газрууд тэгшитгэх, борлуулах, актлах ажил зохиосон боловч, эцсийн дүндээ улс нийгэм хохирсон хэвээр байна. Нэгэнт гарсан дутагдал, хохирлыг арилгахын төлөө хөөцөлдөхийн зэрэгцээ хамгийн гол нь тэдгээрийг үүсгэж газар авахуулсан шалтгааныг арилгахад бүх ажлыг чиглүүлбэл зохино. Юуны урьд импортын барааны захиалгыг боловсруулахдаа хамгийн сүүлийн үеийн мэдээлэлд түшиглэн олон улсын яармаг, шинжлэх ухаан техникийн мэдээллийн фондыг ашиглах, захиалга, гэрээний баримт бичгийг боловсруулах, нийлүүлэлтэд хяналт тавих ажилд компьютерчлах аргаар хандаж, шуурхай, үнэн зөв, үр ашигтай байдлын хувьд гадаад худалдааны түншүүдийн түвшинд хүрэх нь чухал байна. 

Нэгэнт захиалж ирүүлсэн машин техник, багаж төхөөрөмж, сэлбэг, материал, түүхий эдийг захиалагч, хэрэглэгчдэд бөөний худалдааны дэлгүүрээр дамжуулан борлуулах, үндсэн фондыг өөрийн хөрөнгийн нь хувь оролцоотой олгох зэргээр аж ахуйн механизмын үйлчлэлийг хүчтэй болгох хэрэгтэй байна. 

Ард түмний бүтээлч, шургуу хөдөлмөрөөр бий болгосон материалын болон оюун санааны их потенциалыг аль хэр үр өгөөжтэй ашиглах нь гагцхүү тэдгээрийг ззэмшигчдээс, тухайлбал, хүний хүчин зүйл, боловсон хүчний ажил хэрэгч, эдийн засагч авхаалжаас, өөрөөр хэлбэл эцсийн дүнг хүн л хариуцах ёстой. 

Ардын хувьсгалын жилүүдэд бий болгосон аж үйлдвэр, хөдөө аж ахуй, барилга, тээвэр, холбооны болон соёл, эрүүлийг хамгаалах, ардын боловсролын систем, тэдгээрийн материаллаг бааз, мэргэжилтэй боловсон хүчний томоохон отрядыг тоо хэмжээ, үнийн дүн хөөцөлдөх сэтгэхүйгээс эцсийн өндөр үр дүн, чанар, үр ашиг, өгөөжөөр үнэлэх чанарын шалгуурт шилжүүлэх нь нам, улс, олон нийтийн байгууллагын улс төр, соёл хүмүүжлийн ажлын үндсэн зорилт болж байна. 

