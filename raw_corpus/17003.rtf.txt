№100(17003)     
1988 оны дөрөвдүгээр сарын 
Эвлэлийн батлан даалт

МАХН-ын XIX их хурал << Намын эгнээг шилдэг тэргүүний залуучуудаар өргөтгөх тухай МАХН-ын XVIII их хурлын шийдвэр амжилттай хэрэгжлээ. Намд элсэгчдийн 70 шахам хувь нь 30 хүртэл насны залуучууд, бараг гуравны хоёр нь МХЗЭ-ийн гишүүд юм. МАХН-аас залуучууддаа өндөр итгэл найдвар хүлээлгэж байна. Тэд манай ирээдүй юм >> гэж цохон тэмдэглэсэн билээ. 

Ийнхүү МАХН-д манай залуу үеийнхэн олноороо, ухамсартайгаар элсэн орж, коммунист болж хатуужин, нийгмийн амьдралыг хошуучлагч, улс төрийн дайчин байлдагчид болж байна. МАХН залуу үеийнхээ өндөр итгэл найдвар хүлээлгэж, намд элсэх насны доод хязгаарыг 18 болгон наашлуулж, МХЗЭ-ийн гишүүнийг намд элсэхэд нь эвлэлийн үүрийн бүх гишүүдийн хурал улс төр, ажил хэрэг, ёс суртахууны нь чанарыг тодорхойлон батлан даалт гаргадаг өргөн эрх эдэлдэг юм. 

МХЗЭ-ийн анхан шатны байгууллагууд жил бүр дунджаар хоёр мянга гаруй залууст намд элсэх батлан даалт гаргаж байна. Тийнхүү ХЗЭ-ийн үүрийн батлан даалтаар МАХН-д элссэн олон мянган залуус нам, ард түмэн, ахмад үеийнхний итгэл найдварыг нэр төртэй биелүүлж, социалист байгуулалтын тэргүүн эгнээнд хамт олныг. хошуучлан ажиллаж байна. 

МХЗЭ-ийн анхан шатны олон байгууллага гишүүд залуучуудыг МАХН-д элсэхэд нь батлан даалт гаргах хариуцлагатай, нэр хүндтэй үүргээ чанд биелүүлж байгаа боловч улс төрийн ажлын туршлага дутаж, дэргэдэх намын байгууллагын удирдлага туслалцаа суларснаас шаардлага хангаагүй батлан даалт гаргаж, онц хариуцлагатай ажилд ор нэр төдий хэлбэрдэж хандах ноцтой дутагдал нэлээд гарч байна. Намд орлогчоор элсэх залуу хүн улс төр, ажил хэрэг, ёс суртахууны тулгуур гурван шинж чанараараа үнэхээр үлгэр жишээч, шигшигдэж шалгарсан хүн мөн эсэхийг ХЗЭ-ийн үүрийн бүх гишүүд нарийвчлан тунгаан ярилцаж, зарчимч, чин шударга үнэлэлт дүгнэлт гаргах ёстой юм. Гэтэл ийм зарчмын чухал асуудалд ёс төдий хандсанаас МАХН-ын эгнээнд байх гавьяагүй, улс тор, ажил хэрэг, ёс суртахууны доголдолтой хүмүүст батлан даалт тарган тэд нар нь удалгүй намаас хөөгдөж хасагддаг байна. Архангай аймгийн Хайрхан сумын нэгдлийн Өгөөмөрийн бригадын ХЗЭ-ийн үүрийн бүх гишүүдийн хурал 1988 оны эхээр сумын ХЗЭ-ийн хорооны нарийн бичгийн дарга Ш. Галсанбаатарыг МАХН-д орлогчоор элсэхэд нь батлан даалт гаргахдаа << сумын залуучуудын дунд зохиох үзэл суртал. хүмүүжлийн ажлыг сайжруулах. социалист аж төрөх ёсны шинэ хэлбэр болсон залуучуудын гавшгайч бригадуудыг байгуулан үр дүнд хүргэсэн. Сумын эвлэлийн хороо амжилтаа байнга ахиулан сум, аймагтаа социалист уралдаанд тогтмол шалгарч ирлээ >> гэх мэтээр ерөнхийлөн магтаад << Галсанбаатар залуучуудын дунд нэр хүндтэй, тэдний итгэлийг хүлээсэн манан тэргүүний залуусын нэг юм >> гэсэн үнэлэлт өгчээ. << Манай тэргүүний залуусын нэг >> гэж тодорхойлогдож байсан Ш. Галсанбаатар жилийн дараа эвлэлийн дотоод зохион байгуулалтын ажлыг сулруулж, гишүүд залуучуудын дунд зохиох соёл, хүмүүжлийн ажлыг огхигдуулан, өөрөө архи ууж, худал ярьж, хуурч мэхлэх явдал нэг биш удаа гаргаж намын орлогч гишүүнээс хөөгдөж ХЗЭ-ийн нэлээд байгууллага хүний өдөр тутмын ажлын бага зэрэг амжилт, амлалт үүрэг, хувь тоог голлон анхаарч гол үзүүлэлт болох улс төрийн шинж чанар, ажил хэрэг, ёс суртахууны байдлыг хоёрдугаар зэрэгт тавьж алдаанд хүрэх нь цөөнгүй байна. 

Улаанбаатар хотын Сүхбаатарын районы намын хороо ажлын цагаар архи ууж, зүй ёсны шаардлага тавьсан сэргийлэгчийг зодож танхайрсан С. Төмөрийг МАХН-ын эгнээнээс хөөжээ. Гэтэл худалдааны төхөөрөмжийн засвар, зарлал, чимэглэлийн газрын ХЗЭ-ийн үүр түүнийг намд орлогч гишүүнээр элсэх батлан даалтыг нь гаргахдаа эрхэлсэн ажлыг нь хоосон магтаж, төлөвлөгөөгөө сайн биелүүлдгийг нь гол үзүүлэлт болгоод << Улс төр, үзэл суртал, ёс суртахууны хувьд нам, олон нийтийн байгууллагаас зохиогдож байгаа ажилд тогтмол оролцдог, онол, улс төр, эдийн засгийн мэдлэгээ дээшлүүлэхийн тулд гурван хэвлэл захиалан уншдаг. . . >> гэх мэтээр тодорхойлсон байжээ. 

Аливаа хүн дуртай ч дургүй ч сайн ажиллаж, ахиу цалин хөлс авч, сайхан аж төрөхийг эрмэлзэх нь амьдралын шаардлага билээ. Иймээс норм төлөвлөгөөний биелэлт нь хүний жинхэнэ сайн чанарыг илэрхийлэх цорын ганц шалгуур хараахан биш ээ. Нэлээд тохиолдолд хүнийг зөвхөн ажлаар нь өрөөсгөлөөр үнэлснээс ташаа дүгнэлт хийж алдаж байна. ХЗЭ-ийн байгууллагын батлан даалт бодитой биш, чанаргүй байгаа нь дэргэдэх намын байгууллага тухайлбал намын үүр, хорооны нарийн бичгийн даргын ажлын хариуцлага, хяналт сул, эвлэлийн гишүүдийн улс төрийн хатуужил, нийгмийн идэвх цээнд хүрээгүйг харуулах захын баримт юм. Удахгүй МХЗЭ-ийн XIX их хурал хуралдаж эвлэлийн байгууллагын дотоод ажлыг улам идэвхжүүлэн чанаржуулах асуудлыг ажил хэрэгчээр хэлэлцэх гэж байна. Эдгээрийн дотор ХЗЭийн байгууллагын батлан даалтыг сайжруулах асуудал зүй ёсоор чухал байр эзлэх ёстой. 

ХЗЭ-ийн гишүүд намд элсэх гэж байгаа нөхөртөө туйлын анхааралтай хандаж, сайн тал, дутагдал доголдлыг нь шударгаар зарчимчаар хэлж өгч, батлан даалтдаа чин үнэнээр, байгаагаар нь оруулж байх ёстой. Энд нүүр тал харах, эвлэрэн бөөрөнхийлөх, эсвэл хайнга мөчид хандах зэрэг ноцтой дутагдал гаргаж хэрхэвч болохгүй. Намын үүр, хороодын нарийн бичгийн дарга нар батлан даалт гаргах ХЗЭ-ийн үүрийн бүх гишүүдийн хуралд оролцож, залуучуудад сайтар туслан зөвлөж, батлан даалтын чанар чансааг эрс дээшлүүлэх арга барилд сургах нь чухал юм. ХЗЭ-ийн залуу ажилтнуудад өгөх семинар зөвлөлгөөний нэг гол сэдэв нь эвлэлийн батлан даалтын чанарын асуудал байх ёстой. 

МХЗЭ-ийн дүрмээр хүлээсэн хариуцлагатай үүргээ чанд биелүүлж, шилдэг тэргүүний залуучуудаа МАХН-д элсүүлэхээр зарчимч, шударга, үнэн зөв батлан даалт гаргаж байх нь МХЗЭ-ийн анхан шатны бух байгууллагын нэр төрийн хэрэг юм. 

