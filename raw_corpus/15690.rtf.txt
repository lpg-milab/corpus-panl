№41(15690)
1984 ОНЫ ХОЁРДУГААР САРЫН 17.
Фонд өгөмж

Үйлдвэрлэлийн үндсэн фондын ашиглалт, түүний өгөөжийг дээшлүүлэх талаар МАХН-ын Төв Хорооны VII бүгд хурлаас дэвшүүлсэн нэн чухал зорилтыг хэрэгжүүлэхэд хөдөлмөрийн хамт олон, ажилчин бүр тодорхой хувь нэмэр оруулах учиртай. Манай бригадынхан наймуулаа дөрвөн ээлжээр ажилладаг. Бидний эзэмшсэн экскаватор 3.3 сая төгрөгийн өртөгтэй, хүч чадлын хувьд үнэхээр лут машин. Экскаваторын гучин минутын бүтээл гэхэд л хэдэн мянган төгрөгийн бүтээгдэхүүнтэй тэнцэнэ. Энэ нь биднээс асар их хариуцлага, санаачилга, цаг минут бүрийн төлөө идэвхтэй тэмцэхийг шаарддаг гэж Шарын голын уурхайн нүүрсний хэсгийн экскавадорч, МАХН-ын ХVIII их хурлын төлөөлөгч Н. Очир ярьсан юм. Түүний удирдсан бригадынхан хөдөлмөр зохион байгуулалт, урамшууллын бригадын дэвшилт хэлбэрээр ажиллаж, элдэв саатал сул зогсолтыг эрс багасган, өндөр бүтээмжтэй ажилласнаар таван жилийн даалгаврыг жилийн өмнө биелүүлэх боломжтой болж, одоо экскаваторын төслийн хүч чадлыг давуулж эзэмших. тодорхой үүрэг аваад урам зориг ой хөдөлмөрлөж байна. 

Намынхаа шийдвэрт зоригжсон хөдөлмөрийн хамт олон бүр энэ онд урьд урьдахиасаа илүү их зүйл, бүтээж, улсын төлөвлөгөөг давуулах, үйлдвэрийн болон үндсэн тоног төхөөрөмжийн хүч чадлын ашиглалт, хөдөлмөрийн бүтээмжийг дээшлүүлэхээр тооцоо судалгаатай үүрэг амлалт авч хэрэгжүүлэх ажилдаа шамдан ороод байна. Энэ нь үйлдвэрлэлийн эцсийн үр дүнгийн шалгуур үзүүлэлтийн нэг үндсэн фондын өгөмжийг ахиулахад чиглэж байгаа юм. Дарханы нэхий эдлэлийн үйлдвэр, Улаанбаатарын талхны үйлдвэр, Зүүнхараагийн спирт, бал бурмын комбинат зэрэг газрын хамт олон фонд өгөмжийг тогтвортой дээшлүүлж байна. Ийнхүү амжилт бүтээлээ жилээс жилд ахиулж, үйлдвэрлэлийн үр дүн, эдийн засгийн чанарын үзүүлэлтийг дээшлүүлж, арга туршлагаа баяжуулсаар байгаа газар олон бий. 

Үндсэн фондын ашиглалтыг сайжруулах нь нэмэгдэл хөрөнгө оруулалт шаардахгүйгээр бүтээгдэхүүний үйлдвэрлэлийг нэмэгдүүлж, ингэснээрээ өртөг, зардлыг хямдруулж, үр ашгийг дээшлүүлэх онцгой ач холбогдолтой юм. Энэ зорилтыг хэрэгжүүлэхэд хөдөлмөр, технологийн сахилгыг чанд сахиж, хөдөлмөрийн бүтээмжийг дээшлүүлэх, фондын зохистой бүтцийг хангах нь шийдвэрлэх нөлөөтэй, үүний дотроос хамгийн гол зүйл хөдөлмөрийн бүтээмжийг байнга өсгөх зорилт аж үйлдвэр, тээврийн салбарт шаардлагын хэмжээнд хүрээгүй байгааг МАХН-ын Төв Хорооны VII бүгд хурал шүүмжлэн тэмдэглэсэн билээ. 

Өнгөрөгч оны байдлаар хөдөлмөрийн бүтээмж дээшлүүлэх төлөвлөгөөт үзүүлэлтийг тасалсан нийт үйлдвэрийн газрын 10 гаруй хувь нь Түлш, Эрчим хүчний үйлдвэрийн Яам, Ой, Модны аж үйлдвэрийн Яам, Барилга, Барилгын материалын үйлдвэрийн Яам, Нийтийн аж ахуй, Үйлчилгээний Яамны системд ногдож байгаад дүгнэлт хийх ёстой. Үйлдвэр, аж ахуйн газрын өнгөрөгч оны тайлан балансаас үзэхэд Сайхан-Овоогийн нүүрсний уурхай, Архангай, Хужиртын мод боловсруулах үйлдвэр, Дорнод аймгийн хүнсний комбинат зэрэг нэлээд үйлдвэр, аж ахуйн газрын фонд өгөөж өмнөх жилийнхээсээ буурсан байна. 

Үндсэн фондын идэвхтэй хэсэг машин тоног төхөөрөмжийн хуч чадал, ээлжийн ашиглалтыг дээшлүүлэх, жигд ажиллагааг хангах нь нийт салбарын эдийн засгийн үр ашгийн зангилаа чухал зорилт мөн. Гэтэл тоног төхөөрөмжийн хүч чадлыг дутуу ашиглах, засвар үйлчилгээг чанаргүй хийх, материал түүхий эдээр тасалдуулах, технологийн сахилга зөрчих зэргээр эвдрэл саатал, сул зогсолт гаргах ноцтой дутагдал тууштай арилаагүй байна. Өнгөрөгч онд материаллаг үйлдвэрлэлийн хэмжээнд үйлдвэрлэл, хөдөлмөрийн сахилга бэхжин, цаг ашиглалт сайжирч, сул зогсолт нэлээд багасчээ. Гэвч багагүй нөөц алдаж байна. 

Зөвхөн өнгөрөгч оны эхний гурван улиралд материаллаг үйлдвэрлэлийн салбарт гарсан сул зогсолтын улмаас 33 сая төгрөгийн бүтээгдэхүүн нэмж үйлдвэрлэх бололцоо алджээ. Ийм байдал нь цех, тасаг, байгууллага хоорондын ажлын уялдаа холбоо муу, аж ахуйн гэрээний үүргийг таслах, сэлбэг, материалын хүрэлцэхүйц нөөцгүй байх зэргээр тодорхой хүмүүсийн хариуцлага, сахилга сулаас шууд шалтгаалж байна. 

Үйлдвэр, аж ахуйн газрын төслийн хүч чадлын ашиглалт ч хангалтгүй байна. Энэ байдалд яам, тус гай газрууд дүгнэлт хийж, харьяа байгууллагынхаа үйлдвэрлэлийн үр дүнд гүнзгий дүн шинжилгээ хийж, бодитой, үр нөлөөтэй ажил зохион байгуулах ёстой. Үйлдвэрлэлийн явцуу дамжлагыг өөрчлөх, дэвшилт технологи нэвтрүүлэх, механикжуулах, автоматжуулах хэмжээг нэмэгдүүлэх нь үндсэн фондын өгөөжийг дээшлүүлэх чухал нөхцөл мөн. Гэтэл өнгөрөгч оны байдлаар дэвшилт технологи нэвтрүүлэх, үйлдвэрлэлийг механикжуулж, автоматжуулах арга хэмжээний төлөвлөгөө яам, газруудын хэмжээгээр 28 хувь тасарчээ. Уг төлөвлөгөөг ихээхэн тасалсан Барилга, Барилгын материалын үйлдвэрийн Яам, Нийтийн аж ахуй, Үйлчилгээний Яам, Усны аж ахуйн Яамны холбогдох хэлтэс, тасгийн ажилтнууд энэ онд онцгой санаачилгатай ажиллах хэрэгтэй байна. 

Машин механизмыг жигд ачаалалтай байлгаж, сар улирал, оны эхнээс үйлдвэрлэлийн жигд ажиллагааг тогтмол хангаж, энэ талаар аймаг, хотын намын хорооноос үр нөлөөтэй хяналт шалгалт хийж, илэрсэн дутагдлыг тухай бүрт нь арилгуулж ажиллах нь үйлдвэрлэлийн эцсийн үр дүнг дээшлүүлэх нэг үндсэн арга зам мөн. Улс ардын аж ахуйн хөрөнгө оруулалтын хэмжээ түргэн өсч байгаа нь үндсэн фондын өсөлтөөс хөдөлмөрийн бүтээмжийг түрүүлүүлж өсгөхийг зүй ёсоор шаардаж байна. Зөвхөн энэ онд гэхэд материаллаг үйлдвэрлэлийн салбарт ажиллагчдын хөдөлмөрийн фонд зэвсэглэмж мянган төгрөгөөр, түүний дотор аж үйлдвэрийн салбарт ажиллагчдынх хэдэн мянган төгрөгөөр нэмэгдэнэ. Энэ нь хүн бүрийн өндөр бүтээмжтэй ажиллах үүрэг хариуцлагыг улам нэмэгдүүлж байна. Үүний хамт фонд төмрийг дээшлүүлэн эдийн засгийн хөшүүрэг, ахуйн механизмын нөлөөллийг хүчтэй олгох талаар зөвлөлгөө, эдийн засгийн байгуулалт сайтай ажил өрнүүлэх ёстой. 

