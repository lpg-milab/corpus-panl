№59 (16649)         
1987 оны гуравдугаар сарын 10
Хичээллэх ээлж

<< Сургуулийн системийг боловсронгуй болгох тухай >> Намын Төв Хорооны сэдэвт << Ерөнхий боловсролын сургуулийн хичээллэх ээлжийн коэффициентийг 1995 он гэхэд дунджаар 1, 5-д хүргэх арга хэмжээ авна >> гэж заалаа. 

Материаллаг үйлдвэрлэлийн хүрээнд ээлжийг нэмснээр фонд өгөөж нэмэгдэж үр ашиг дээшилж байдаг бол сургуулийн хувьд хичээллэх ээлжийг хэт нэмэгдүүлэх нь сургалт хүмүүжлийн ажлыг хэвийн ажиллагааг алдагдуулахад хүргэдэг муу талтай. Тиймээс сургуулийн хичээллэх ээлжийн коэффициентыг оновчтой тогтоосноор сургалт, хүмүүжлийн ажлыг чанартай, үр өгөөж сайтай, өргөн хүрээтэй хийх нөхцөлийг бүрдүүлж чадна. 

Нам, засгаас авсан олон талт арга хэмжээний дүнд сүүлийн арван жилд ерөнхий боловсролын сургуулийн хичээлийн барилгын фонд 1, 4 дахин өсөв. Одоо манай ерөнхий боловсролын сургуулийн хичээлийн барилгын фонд 250 шахам мянган суудалтай болж хичээллэх ээлжийн коэффициент улсын дунджаар 1, 67 байгаа нь нийт сурагчдын дөч шахам хувийг хоёрдугаар ээлжинд хичээллүүлэх боломжтой байна гэсэн үг. Гэтэл Улаанбаатар зэрэг хүүхдийн цэвэр өсөлт харьцангуй өндөр хот, суурин газрын сургууль бүтэн хоёр ээлжтэй, зарим тохиолдолд гурван ээлжтэй хичээллэх явдал ч байна. Сургуулийн барилгын байршил, ашиглалтад оруулах суудлын фондыг хүн амын тоо, хүүхдийн цэвэр өсөлт, сургуулийн барилгын хангалтын байдал, шинээр болон өргөтгөх шаардлагатай сургуулийн байршил зэрэгтэй нягт уялдуулан зохион байгуулж, төлөвлөх ажил дутагдалтай байгаагийн уршиг иймд хүргэжээ. 

Түүгээр үл барам 1986 - 1987 оны хичээлийн жилд гуравдугаар ээлжтэй хичээллэж байгаа сургуулийн тоо Улаанбаатар хотод өмнөх хичээлийн жилийнхээс долоогоор нэмэгдлээ. Үүний шалтгаан нь хотын гэр хорооллын байршлыг өөрчлөхдөө сургууль цэцэрлэгийн ачааллыг нарийн тооцоолоогүй, орон сууцны шинэ хороололд баригдсан сургуулиудын жигд ачааллыг тэдгээрийг ламтан сургах тойргоор оновчтой тогтоож чадаагүй зэрэг субъектив шалтгаанаас болсон байна. Говь-Алтай, Булган аймагт сургуулийн ламтан сургах тойргийн зохицуулалт хангалтгүйгээс хичээлийн жилээ гуравдугаар ээлжтэй эхэлсэн сургууль хэд хэд байв. 

Сурган хүмүүжүүлэх болон сэтгэл судлалын ухааны үүднээс үзвэл ерөнхий боловсролын сургуулийн хичээллэх ээлжийн коэффициент 1, 2 - 1, 5 байвал хамгийн оновчтой болохыг эрдэмтэд тогтоосон юм. Манай орны тухайд энэ оновчтой түвшинд хүрэх асуудал хэдэн үе шаттай хэрэгжих бөгөөд улсын дунджаар ут коэффициентыг 1990 он гэхэд 1, 55-д, 1995 онд 1, 5-д хүргэнэ. Эдгээр түвшинд хүргэхийн тулд аймаг, хот бүр өөрийн онцлог зорилтыг дэвшүүлж шийдвэрлэх шаардлага зүй ёсоор гарч байна. 

Сургуулийн барилгын ажлыг бүх талаар далайцтай өрнүүлж, сургалт, хүмүүжлийн ажлын эцсийн үр дүнг хангах нөхцөл бүрдүүлэх чиглэлээр хичээллэх ээлжийн коэффициентын зохих түвшинд хүрэх ажлын чанарыг онцлон анхаарвал зохино. Орчин үеийн сургуулийн барилга нь дидактик шаардлагын хувьд сурагчдын танин мэдэх үйл ажиллагааг өрнүүлэн, сэтгэн бодох чадварыг хөгжүүлж, сурган хүмүүжүүлэх хөдөлмөрийг шинжлэх ухааны үндэстэй зохион байгуулж, сургалтыг эрчимжүүлэх бодитой нөхцөлийг бүрдүүлэн, кабинетын системээр хичээллэх боломжийг хангасан байх, техникийн түвшний хувьд иж бүрэн, найдвартай байх, гоо зүйн хувьд үзэмж сайтай, будаг, гэрлийн өнгө зохицсон байх, эдийн засгийн хувьд бага зардлаар сургалт, хүмүүжлийн ажлын өндөр үр дүнг хангахуйц байх зэрэг үндсэн шаардлагыг хангах ёстой юм. Өнөөдөр ашиглагдаж байгаа хичээлийн байрыг дээрх шаардлагын үүднээс үнэлж үзвэл нийт фондын хорь орчим хувь нь наад захын шаардлагыг ч хангахгүй барилга байгаа нь түгшүүлэх баримт мөн. 

Сургуулийн системийг боловсронгуй Болгохтой холбогдож хичээллэх ээлжийн коэффициентэд нөлөөлөх хэд хэдэн хүчин зүйл, шинэ хандлага гарч ирлээ. Сургуулийн шинэ бүтэцтэй уялдуулж 1988 - 1989 оны хичээлийн жилээс эхлэн анги дүүргэлтийн хэмжээг 35 хүүхдээс хэтрүүлэхгүй байх чиглэл баримтална. Үүнийг сургуулийн хичээллэх ээлжийн коэффициентэд сөрөг нөлөө үзүүлэхгүйгээр бодож зохион байгуулах нь чухал. Ялангуяа анги дүүргэлтийн дундаж хэмжээ одоо 36-гаас дээш байгаа Улаанбаатар, Дархан, Эрдэнэт хот онцгой анхаарах шаардлагатай. Сургуульд хүүхдийг долоон наснаас нь сургах зорилт ч сургуулийн барилгын чанарт онцгой шаардлага тавьж байна. 

<< Сургуулийн материаллаг баазыг өргөтгөх төлөвлөгөөт арга хэмжээг цаг хугацаанд нь бүрэн биелүүлж байх >> тухай МАХН-ын XIX их хурлын заалтыг хэрэгжүүлэхэд шинэ сэтгэлгээнд тулгуурласан бүтээлч арга барил хэрэгтэй байна. Ийм хандлага дутсанаас 1986 онд Төв аймгийн төвд хичээлийн байрын 928 суудалтай барилга, Сэлэнгэ аймгийн Шаамарт хүүхдийн цэцэрлэгийн 75 ортой барилгыг хугацаанд нь ашиглалтад оруулж чадсангүй. Захиалагч байгууллагын зарчимч шаардлага, барилгын байгууллагын гүйцэтгэгч сахилга хангалтгүйгээс сургуулийн барилгыг хугацаанд нь ашиглалтад оруулдаггүй дутагдал давтагдсаар байгааг эцэс болговол зохино. 

Улсын төлөвлөгөөнөөс үзэхэд 1987 онд ашиглалтад орох хичээлийн байрын 40, 9 хувийг IV улиралд ашиглалтад өгөхөөр төлөвлөжээ. Сургуулийн барилгын төлөвлөлтөд хандах үеэ өнгөрөөсөн ийм хуучин үзэл хандлагыг эрс өөрчилж МАХН-ын Төв Хороо, БНМАУ-ын Сайд нарын Зөвлөлийн << Ерөнхий боловсролын сургуулийн системийг боловсронгуй болгох талаар авах арга хэмжээний тухай >> тогтоолын дагуу төлөвлөгөөт онд ашиглалтад оруулах сургуулийн хичээлийн болон дотуур байрын барилгыг хичээлийн шинэ жил эхлэхийн өмнө ашиглалтад оруулахаар төлөвлөдөг, барилгын байгууллага ч тийм шаардлагаар ажилладаг болох хэрэгтэй

Сургуулийг чанарын шинэ бүтэцтэй, өргөжин бэхэжсэн материаллаг баазтай болгож, хичээллэх зэлжийн коэффициентыг оновчтой түвшинд хүргэх нь сургалт, хүмүүжлийн ажлын үр дүнг хангагч нийгэм, эдийн засгийн зайлшгүй нөхцөлийн нэг мөн. 

