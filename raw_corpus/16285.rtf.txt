№8   {16285}      
1986 оны нэгдүгээр   сарын 9
Уралдаанд урагшаа

МАХН-ын Төв Хорооны X, XI ( 1985 оны ) бүгд хурлын шийдвэрийг хэрэгжүүлэх, аж ахуй, соёлын нийт салбарт 1980 оны төдөвлөгөөт зорилтыг нэр төрөл, тоо чанар, үр ашгийн бүх үзүүлэлтээр ханган биелүүлэхэд бух ард түмний социалист уралдааныг чиглүүлэн зохион байгуулах нь нам, улс, олон нийт, аж ахуй, соёлын бүх байгууллагын эн тэргүүний зорилт мөн >> гэж МАХН-ын Төв Хороо, БНМАУ-ын Сайд нарын Зөвлөл, МҮЭ-ийн Төв Зөвлөл, МХЗЭ-ийн Төв Хороо МАХН-ын XIX их хурлын жил 1986 онд бүх ард түмний социалист уралдаан зохион байгуулах тухай >> тогтоолдоо заажээ. 

1986 оны өндөр зорилтыг хэрэгжүүлэхэд манай ажилчин анги, хоршоолсон ард, хөдөлмөрийн сэхээтнүүд өөрөөсөө шалтгаалах бүхнийг хийх ёстой бөгөөд энэ нь шинэ оны социалист уралдааны үүрэгт бүрэн тусгалаа олох учиртай юм. Намын их хурал угтсан бух ард түмний социалист уралдаан улам эрчимжиж, байгууллага, хамт олон, хүмүүс оны эхэнд нөөц бололцоогоо нарийн нягт тооцоолон, амжилт бүтээлийн шинэ өндөр үүрэг авсаар байна. Социалист уралдаанд ингэж үүрэг авахдаа хөдөлмөрийн бүтээмж өсгөх, бүтээгдэхүүн, ажил, үйлчилгээний чанарыг сайжруулах, үйлдвэрлэлийн эцсийн үр дүнг дээшлүүлэх, арвилан хэмнэлтийн зарчмыг тууштай нэвтрүүлэх, бүртгэл тооцоог нарийсгаж, төл бүрэн бойжуулах, нэг малаас авах ашиг шим, га тутмаас хураах ургацыг нэмэгдүүлэх, үйлдвэрлэлийн хүч чадлыг бүрэн эзэмших, шинжлэх ухаан, техникийн ололт, тэргүүн туршлага, хөдөлмөр зохион байгуулалтын дэвшилт хэлбэрийг өргөнөөр нэвтрүүлэх гол зангилаа асуудлуудыг анхаарлын төвд байлгах ёстой. 

Шинэ оны социалист уралдаанд түрүүлж үүрэг авагчдын дотор монгол, зөвлөлтийн хамтарсан аж ахуйн << Монголросцветмет >> нэгдлийн хамт олноос шинжлэх ухаан, техникийн ололт, хөдөлмөр зохион байгуулалтын дэвшилт хэлбэрийг үйлдвэрлэлд тууштай нэвтрүүлж, дотоод нөөцийг дайчлан ашиглах заавар дэвшүүлсэн зорилтыг бүх үзүүлэлтээр нь давуулан хангахаар 1986 оны бүх ард түмний социалист уралдаанд нийт аж үйлдвэрийн салбарынхныг уриалж авсан үүргийг МАХН-ын Төв Хороо сайшаан дэмжиж саяхан тогтоол гаргасан билээ. 

Тэрчлэн арьс ширний үйлдвэрийн нэгдлийн шевроны үйлдвэрийн ажилчин, хөдөлмөрийн баатар Р. Чимиддорж, Өвөрхангай аймгийн Хужирт сумын << Энх тайван >> нэгдлийн хоньчин, Ардын Их Хурлын депутат Д. Гончиг, хот хоорондын авто тээврийн XXVII баазынхан зэрэг он цагаас түрүүлсэн олон зуун тэргүүний хамт олон, хүн 1986 онд амжилт бүтээлээ ахиулах дайчин шахуу үүрэг амлалт авсан байна. Шинэ таван жилийн гарааны оны эхний арав хоног гарч байхад социалист уралдааныхаа үүргийг нэлээд үйлдвэр, сум нэгдэл, аж ахуйн байгууллага бүрэн гүйцэд боловсруулж амжаагүй байгаа нь он цагаас хоцрохын шинж гэдэгт хөдөлмерийн хамт олон, хувь хүмүүс, нам, улс, ХЗЭ, үйлдвэрчний эвлэлийн байгууллагууд өнөөгийн шаардлагын дагуу ноцтой шүүмжлэл дүгнэлттэй хандах хэрэгтэй байна. 

Социалист уралдааны үүргээ цаг алдалгүй боловсруулан ажил хөдөлмөртөө мөрдөн хэрэгжүүлэх шаардлага нь уул үүргийг түргэн түүхий, тооцоо муутай, хэлбэр төдий болгоход хүргэх ёсгүй бөгөөд үүрэг амлалтын агуулга, чанар, үндэслэлийг ул суурьтай, нарийн тооцоотой, биелэх, биелсэн хойноо үнэхээр өндөр үр өгөөжтэй байхаар зохион байгуулах хэрэгтэй. Ажилчид, малчдын тэртээ тэргүй хийж гүйцэтгэх ёстой ажлыг уралдааны үүрэг мэтээр тодорхойлох эсвэл саналыг нь харгалзахгүйгээр уралдааны үүргийг нэгдмэл хиймэл загвараар дээрээс нь төлөвлөн бичиж өгөх, хэтэрхий өндөр биелшгүй зүйл төлөвлөн хоосон сайрхах зэрэг дутагдал урьд өмнө гарч байсныг тууштай арилгаж, үйлдвэр, аж ахуйн газрын удирдах ажилтан, эдийн засагч, инженер, мэргэжилтний хариуцлагыг эрс дээшлүүлэх хэрэгтэй байна. Нөөц бололцоогоо дайчлан ашиглахын тулд жинхэнэ ажил хэрэгч санаачилга гаргахгүй, нарийн тооцоо судалгаа хийхгүйгээр уралдааны үүргийг бодит бололцооноос доогуур, төлөвлөгөөний үзүүлэлтэд тулгаж авдаг явдал гарсаар байна. Өнгөрсөн онд Завхан аймгийн Завханмандал сумын авсан үүрэг нь улсад нийлүүлэх махыг 2, 5 тонн, хонь, тэмээний ноос, ямааны ноолуурыг 200400 кг-аар бодит бололцооноосоо бууруулж ашиглах чиглэлтэй байсанчлан Хөвсгөл аймгийн Ринчинлхүмбэ сумын мал өсгөх үүрэг нь улсын төлөвлөгөөний үзүүлэлтээс доогуур болсон байжээ. 

Байгууллага, хамт олны уралдааны үүрэг боловсруулах, ажилчид, малчид, сэхээтнээр үүрэг авахуулах, үүрэг хамгаалуулах ажлыг тодорхой график, төлөвлөгөөний үндсэн дээр нарийн үе шаттай, шуурхай зохион байгуулах ажилд яам, тусгай газрын сайд, дарга нар, олон нийтийн байгууллагуудын удирдагчдаас эхлээд бүх шатны боловсон хүчин туйлын ажил хэрэгч, идэвх санаачилгатай оролцох ёстой. Сүүлийн жилүүдэд дэлгэрч байгаа бригадын шинэ хэлбэртэй уралдааныг нягт уялдуулж >> хүмүүсийн идэвх санаачилгыг өрнүүлэхэд үйлдвэр, аж ахуйн газрын захиргаа, үйлдвэрчний эвлэл, ХЗЭ-ийн анхан шатны байгууллагууд ихээхэн анхаарч туслах нь чухал юм. Аж ахуйн гэрээгээр авсан үүргээ өөр хоорондоо холбоо бүхий байгууллагууд ягштал биелүүлэх, энэ талаар харилцан баталгаа гаргаж ажилладаг практикийг улам өргөжүүлэх хэрэгтэй байна. 

Социалист уралдаанд үүрэг авах нь ажлын зөвхөн гараа учраас түүнийг эрчимжүүлэх, уралдааны дайчлах, хүмүүжүүлэх, зохион байгуулах нөлөөг байнга өндөр байлгах талаар нам, олон нийтийн байгууллагууд ажлаа тогтмолжуулах ёстой. 

МАХН-ын XIX их хурлыг угтсан социалист уралдааныг далайцтай эхэлж, ажлын чанар, үйлдвэрлэлийн үр ашгийг дээшлүүлэх, нөөц бололцоог дээд зэргээр ашиглах дайчин, шахуу үүрэгтэйгээр шинэ таван жилийн төлөвлөгөөний гарааны жилийг гавшгай хөдөлмөр, өндөр бүтээмжтэй зам болгох нь нам, улс, олон нийтийн бүх байгууллага хөдөлмөрчин бүрийн эрхэм үүрэг мөн. 

