№210(17113)  
1988 оны есдүгээр сарын 1.
ШЙНЭЧЛЭЛИЙГ СУРГУУЛЬД

Өнөөдөр манай эх орны 611 сургуульд 430 гаруй мянган сурагч хичээлийн шинэ жилээ энх тайвны хичээлээр эхэлж байна. Сургуулийн босгыг анх удаа алхаж байгаа 53, 3 мянган хүүхдийн 18 хувь нь долоон настай багачуул юм. 

1989 оны хичээлийн жил нь бүх шатны сургуульд шинэчлэл хийж, манай намын XIX их хурлаас ардын боловсролын системийг цаашид боловсронгуй болгох талаар дэвшүүлсэн зорилтыг хэрэгжүүлэхэд урагш алхах жил байвал зохино. << Сургуулийн системийг цаашид боловсронгуй болгох тухай >> МАХН-ын Төв Хорооны сэдэв гарснаас хойш гурав дахь хичээлийн жил өнгөрч байна. Энэ хугацаанд уг сэдвийг хэрэгжүүлэх талаар хэрэв тайланд бичвэл их ажил хийсэн боловч эцсийн үр дүн үнэхээр чамлалттай байна. Боловсролын бүх системд сургалт, хүмүүжлийн ажлын чанарт мэдэгдэхүйц өөрчлөлт гараагүй байна. Ийм дүгнэлтэд ерөнхий боловсрол, ТМС, дээд, тусгай дунд боловсролын сургуулиуд нийтдээ хамаатай. Боловсролын системд байгаа энэ ноцтой дутагдлыг арилгахгүйгээр бид хүний хүчин зүйлийн ролийг дээшлүүлэх тухай ярих нь учир дутагдалтай >> гэж МХЗЭ-ийн XIX их хурал дээр нөхөр Ж. Батмөнх хэлсэн байна. Намын их хурлын заалтыг үндэс болгон манай бүх шатны сургуулиудын сургалтын үйл ажиллагаанд эрс шинэчлэл, чанарын ахиц гаргахын тулд 1988 - 1989 оны хичээлийн жилд нийт сурган хүмүүжүүлэгч, Ардын боловсролын Яам, Шинжлэх ухаантехник, дээд боловсролын улсын хорооны анхаарал төвлөрвөл зохих амин чухал асуудал бол юуны урьд суралцагчдад шинжлэх ухааны гүнзгий мэдлэг өгөхийн хамт үйлдвэрлэлийн хүмүүжил төлөвшүүлэх, хүүхэд, залуучуудын эдийн засгийн сэтгэлгээг хөгжүүлж, амьдрал, хөдөлмөрт бэлтгэх, сургалт үйлдвэрлэл, сургалт - хүмүүжлийн холбоог бэхжүүлэн оюун ухаан, ёс суртахуун, бие бялдрын өвтэгш хүмүүжлийг өсвөр үеийнхэнд олгоход шинэ арга хэлбэр эзэмших, сургалтын үйл явцад оролцогчдын сэтгэлгээг шинэчлэх нь чухал байна. Тэрчлэн сурагч, залуучуудыг зөвхөн ажил амьдрал, хөдөлмөрт бэлтгээд зогсохгүй, нийгмийн бүтээлч үйл ажиллагаанд шууд оролцох бэлтгэлтэй, иргэний идэвхтэй байр суурьтай, улс эх орныхоо хувь заяаны төлөө хариуцлага хүлээж хөдөлмөрлөж, бүтээх өндөр ухамсартай, өвтэгш хүмүүжилтэй болгох нь сургуулийн шинэчлэлийн үндсэн чиглэлийн нэг юм. 

Ардчилал, ил тод байдал, өөрийгөө удирдах зарчмыг боловсролын байгууллагын уйл ажиллагаанд тууштай нэвтрүүлэхийг өнөөдрийн хөгжлийн явц зүй ёсоор шаардаж байна. Сургууль, боловсролын байгууллагад тооны үзүүлэлтээр дагнан хөөцөлДөх, хүүхэд, залуусын хүсэл сонирхол, эрмэлзэл, тэмүүллийг хязгаарлан багшийн үзэл бодлыг сурагч, оюутнуудад тулгаж, сурагчаа хүлцэнгүй гүйцэтгэгч болгон захиргаадаж, хэлбэрдэх дутагдлыг шийдэмгий арилгаж нийт хамт олон, эцэг эхийн өргөн оролцоотойгоор сургалт, хүмүүжлийн асуудлыг бүтээлчээр шийдвэрлэж сургалт, хүмүүжлийн ажлыг эцсийн үр дүнгээр нь үнэлэх зарчимд шилжих хэрэгтэй юм. 

Сургууль, цэцэрлэгийн ажилд юуны түрүүн багш, сурган хүмүүжүүлэгч нар л өөрчлөлт, шинэчлэл хийж чадах бөгөөд тэгэх ч үүрэгтэй учраас тэр сэтгэлгээ, арга барилаа өөрчилж, өргөн мэдлэгтэй, алсын хараатай, шинэ зүйлийг соргогоор тусгадаг туйлын бүтээлч байх нь чухал бөгөөд захиргаадах, хүнд суртал гаргах, хүүхдэд муйхар шаардлага тавихаасаа урьдаар сэнхрүүлэн үлгэрлэх шаардлагатай билээ. Шавь нараа сургуульдаа цугларан ирэх мөчийг сэтгэл хөдлөн хүлээхдээ багш нар цоо шинэ байдлаар, өөрчлөгдсөн арга барил, сонирхолтой хэлбэрээр хичээлээ заах, хүмүүжлийн ажил явуулах эрмэлзэл дүүрэн байгаа нь мэдээж билээ. 

Өөрчлөлт, шинэчлэл зөвхөн багшийн талаас, тухайлбал заадаг хичээлийнхээ шинжлэх ухааны үндэс, заах аргыг боловсронгуй болгох, эрдэм мэдлэгээ гүнзгийрүүлэх төдийгүй сурагчид, эцэг, эхийн зүгээс ч түүнийг мэдэж, өвтэгш хүмүүжилтэй болох тэмүүлэл, ур хүүхдээ хамтын чармайлтаар сурган хүмүүжүүлэх санаачилга, хандлагаа шинэчлэхийг шаардаж байна. 

Сургуулийн ажлыг бүхэлд нь сайжруулахад сурагчид өөрсдөө ихээхэн чармайлт гаргаж гол хөдөлмөр болсон хичээл сурлагадаа шинэ сэтгэлгээгээр хандаж идэвхтэй, дайчин, бүтээлчээр уйгагүй суралцах, үүний тулд дүн хөөцөлдөж, нүд хуурах, аргацаах, мэхлэх зэрэг шударга бус явдлыг эцэс болгох, түүнчлэн хүүхдийг сургаж, хүмүүжүүлэх нь гагцхүү сургуулийн үүрэг мэтээр өрөөсгөл ойлгодог зохисгүй үзлээс эх эцэг чөлөөтэй байх ёстой. Шинэ хичээлийн жилд боловсролын нийт салбарт сурагч, оюутны коммунист хүмүүжлийн асуудалд онцгой анхаарал тавихын хамт сургалт, хүмүүжлийн ажлыг салангид үзэх, эсвэл хүмүүжлийн ажлыг хоёрдугаарт тавьж хүүхдийн хүмүүжилд нөлөө багатай аар саар зүйлээр хөөцөлдөн хэлбэрддэг ноцтой дутагдлыг арилгах хэрэгтэй байна. Сурагчдын эдийн засаг, техникийн сэтгэлгээ, зохион бүтээх авьяасыг хөгжүүлэх, арвич хямгач, эдийн засгийн тооцоотой, овсгоотой, санаачилгатай хандаж сургахад хүмүүжлийн ажлыг чиглүүлэх, үүнд залуучуудын эвлэл, пионерийн байгууллага, эцэг эх, хөДөлмөрийн хамт олны анхаарал, оролцоог идэвхжүүлбэл зохино. 

Өсвөр үеийнхнийг өндөр мэдлэг боловсролтой, хүмүүжил сайтай иргэд болгон төлөвшүүлэх ажлыг нийтийн үйлс болгох намын шийдвэрийг амьдралд хэрэгжүүлэхэд нам, захиргааны байгууллагууд мөн л ажлын арга барилаа өөрчлөн шинэчлэх хэрэгтэй юм. Сургуулийн дэргэдэх намын байгууллагын нөлөөг эрс дээшлүүлж, багш нарын дунд зохиох үзэл суртал, соёл гэгээрлийн ажлыг хүчтэй болгох, тэдэнд тавих халамж анхаарлыг сайжруулах, үйлдвэр, албан байгууллагуудаас сургуульд үзүүлэх туслалцааг өргөжүүлэх, халамжлан хүмүүжүүлэх хөдөлгөөн өрнүүлэх зэргээр бүх нийтийн чармайлтыг дайчилж XXI зуунд ажиллах манай залгамж үеийн хүмүүсийг хамтын хүч чармайлт, оюун ухаанаар хүмүүжүүлэн бэлтгэх ёстой. 

Шинэчлэлийг сургуульд яаж хэрэгжүүлэхээс улс орны ирээдүй, манай зорин тэмүүлсэн аугаа их үйл хэргийн цаашдын хувь заяа шалтгаална. 

