№37 (16940)   
1988 оны хоёрдугаар сарын 12.
Кино үйлдвэрлэл

<< Уран бүтээлийн, ялангуяа утга зохиол, дүрслэх урлаг, киноны зохиол бүтээлийн чанар нь тооноосоо илт хоцорч байна. Уран бүтээлд амьдралын үзэгдлийг гүнзгий тусгаж чадаагүй, сэтгэлд хоногшин үлдэх нийтлэг яруу дүр бүтээх нь ховор байгаа бөгөөд тулга тойрсон сэдэвтэй, нэг загварын. тоочиж нуршсан зохиол нэлээд гарч байна >> гэж МАХН-ын XIX их хурал дүгнэж заасан нь манан оюуны соёлын бүтээгдэхүүний үйлдвэрлэлийн гол нэг салбар болох кино үйлдвэрлэлд шууд холбогдоно. Монгол кино үйлдвэрийн эх суурь тавь гаруй жилийн тэртээ 1935 онд тавигдсанаас хойш байнга, өсөж, хөгжиж баримтат кино мэдээнээс олон ангит уран сайхны өнгөт кино бүтээх хүртэл өргөжлөө. Кино мэдээ, сэтгүүл, орчуулгын болон уран сайхны бүтээл, хүүхэлдэйн ба эвлүүлгийн кино үйлдвэрлэдэг боллоо. Кино үйлдвэрлэлийг улам эрчимтэй хөгжүүлж, чанарын өндөр үзүүлэлтэд хүргэх талаар зарим амжилт, ахиц байгаа боловч намын их хурлаас хойш бүтээсэн кинонуудад өнөөгийн шаардлагыг хангахуйц өөрчлөлт дутагдсаар байна. Кино үйлдвэрлэлийн нэгэнт бий болсон материаллаг бааз, хүч чадлыг үр дүнтэй ашиглан, хөдөлмөрчдийн оюун санааны хэрэгцээ, шаардлагыг аль болох бүрэн дүүрэн хангаж, үзэл суртал, уран сайхны өндөр хэмжээнд уран бүтээл туурвин гаргахад саад болж байгаа үндсэн дутагдал бол намын их хурлаас зааж шүүмжилсэнчлэн тооноосоо чанар нь хоцорч, тулга тойрсон сэдэвтэй, нэг загварын кино олноор гаргадагт байна. 

Амьдралын үзэгдлийг гүнзгий тусгаж чадаагүй, сэтгэлд хоногшин үлдэх нийтлэг яруу дүргүй, тоочин нуршсан, ялимгүй сэдэвтэй өнгөц, хэлбэр төдий гүехэн кино бүтээлийг үзэгчид төдий л ойшоохгүй нэг л удаа сониучлан үзээд өнгөрдөг байна. Манай кино үйлдвэр жилдээ уран сайхны зургаахан шинэ кино бүтээж, нэг киног ойролцоогоор долоогоос найман сарын хугацаанд үйлдвэрлэж байгаа нь үнэндээ чамлалттай, ерөөсөө үйлдвэрлэлийнхээ бололцоо, хүч чадлыг дутуу ашиглаж байгаа хэрэг юм. Кино бүтээх хугацааг богиносгох, зардал хэмнэх, хөдөлмөр багтаамжийг багасгах, олон хүний оролцоог зөв зохицуулах, цөөн баатар, бага сэдвээр том санааг гаргах зэргээр кино үйлдвэрлэлийн зардлыг багасгаж, өгөөжийг нэмэх, олон хүн оролцдог зураг авалтын үеийн хугацааг хорогдуулан, ассистент болон туслах техникчдийн ажлыг хавсран хийлгэж хос мэргэжил эзэмшүүлж, авсаархан хүчээр ажиллан зардал. хугацааг хэмнэдэг зөвлөлтийн туршлагыг манай киночид ажилдаа нэвтрүүлэх шаардлагатай байна

Үндсэн, туслах материал болох кино зургийн хальс, химийн бодисыг гадаадаас авч байгаа нөхцөлд тэдгээрийг аль болохоор үр ашиглаж, хэмнэлттэй зарцуулах, ялангуяа зураг авах ур чадвар, хальс угаах технологийг сайтар эзэмшиж, зураг, дүрс, хальсны гологдлыг гаргахгүйн төлөө тэмцэж, киноны үйлдвэрлэлийн олон талтай, харилцан уялдаатай ажилд шинэ сэтгэлгээ, эдийн засгийн аргаар бүтээлчээр хандах ёстой. 

Монгол кино олон улсын киноны наадам, тэмцээнд оролцож уран сайхны талаас сайн үнэлгээ авдаг боловч техникийн хувьд чанарын шаардлага тэр бүрий хангаж чадахгүй байна. Тухайлбал гадаад орнуудын сонирхон захиалж буй << Гарын таван хуруу >> , << Гарьд магнай >> , << Хулан >> , << Их говийн гялбаа " зэрэг уран сайхны болон баримтат кино техник, технологийн үзүүлэлтээр чамлагдаж хилийн чанадад түгэж чадаагүй байна. Орчин үеийн кино үйлдвэрлэлд хэрэглэж байгаа тоног төхөөрөмж, хальс химийн бодисоор кино үйлдвэрээ хангах талаар БНМАУ-ын Соёлын Яам, Улсын киноны ерөнхий газар. эдийн засгийн байгууллагууд анхаарал тавихын хамт зураг авах, угааж боловсруулах, дэлгэцнээ гаргах орчин үеийн өндөр хүч чадалтай олон төрлийн техник, тоног төхөөрөмжөөр зэвсэглэх, цаашдаа орон нутагт киног 16 мм-ээр хувилж олшруулан хүргэх, аажмаар видеофильм бүтээх тухайд дэс дараатай, системтэй арга хэмжээ авах хэрэгтэй байна. Кино архив фондын тоноглол, хадгалалт, хамгаалалтыг эрс сайжруулах, кино зураг урт удаан хугацаанд хадгалах технологийн зохих нөхцөл шаардлагыг хангахуйц барилга, агуулахын тухайд ч бодитой арга хэмжээ авч хэрэгжүүлэх цаг болжээ. 

Кино үйлдвэрлэлийг эдийн засгийн аргаар эрхлэхийн тулд тэртэй тэргүй зарсан зардлаа нөхчихдөг юм гэдэг хуучин сэтгэлгээгээр мөнгөөр << цохиж >> цог. н кино бүтээдэг хоцрогдлоос салж, киноны гол түүхий эд болох кино зохиолын чанарыг сайжруулж. кино бүтээгчид, жүжигчин, найруулагч, оператор, зураач зэрэг мэргэжилтэй боловсон хүчний мэдлэг, ур чадварыг дээшлүүлэх, техникийн найдвартай ажиллагааг хангаж, эдэлгээний хугацааг уртасгах, сул зогсохыг хязгаарлаж, хөдөлмөрийн хөлс төлөх, шагналын журмыг хянаж эцсийн үр дүнтэй нь холбож аж ахуй тооцоог нарийсгах хэрэгтэй юм, Өчүүхэн үл ялих сэдэвтэй, сулавтар зохиолыг кино болгохоор эвсэж оролддог явуургүй аргыг орхиж үнэхээр сайн зохиолд кино хальс зарцуулах ёстой. 

Киноны байгууллагын зохион байгуулалт, бүтэц, дамжлагыг хамгийн оновчтой, зөв тогтоож, уран бүтээл, үйлдвэрлэл, үйлчилгээний үр ашиг, чанарыг дээшлүүлэх, үүний тулд социалист орнууд, түүнчлэн дэлхийн кино үйлдвэрлэлийн туршлагыг анхааралтай судалж, бүтээлчээр эзэмшиж манай кино үйлдвэрлэлийн чанар, агуулгад өөрчлөлт гаргах нь киноны байгууллага, нийт киночдын нэн хариуцлагатай тулгамдсан зорилт мөн. 

