№44(15693)
1984 ОНЫ ХОЁРДУГААР САРЫН 21.
Малчдын хойшлуулшгүй зорилтын нэг

Манай орны хөдөлмөрч малчид энэ оны мал өсгөх төлөвлөгөөг Авто мянган малаар давуулан биелүүлэхээр социалист уралдаанд дайчин шахуу үүрэг авчээ. Ийм үүрэг авсан нь улсын хэмжээгээр урьд жилүүдэд олсон амжилтаа бататгаж чадаагүйгээс өнгөрөгч жил мал өсгөх төлөвлөгөөг тасалдуулж, улмаар VII таван жилийн төлөвлөгөөг биелүүлэхэд учирсан хохирлыг нөхөхөд нэн чухал юм. Мал өсгөх дотоод нөөц бололцоог шавхан дайчилж, МАХН-ын Төв Хорооны VI, VII ( 1983 оны ) бүгд хурлын шийдвэрийг бүтээлчээр хэрэгжүүлэн, шал хаваржуулах, төл хүлээн авч бойжуулах ажлыг улам сайн зохион байгуулж, урьд онд гарсан хохирлыг нөхөн, энэ оны мал өсгөх төлөвлөгөөг тоо, чанарын бүх үзүүлэлтээр биелүүлэх, давуулан биелүүлэхийг нам, улс, хөдөө аж ахуйн байгууллага бүхэн урьдаас улам илүү анхаарч, хүчээ төвлөрүүлэн ажиллах шаардлагатай байна. 

Энэ жил цаг агаарын нөхцөл ихэнх нутагт тааламжтай байгааг ашиглаж, мал сүргийг тарган тавтай хаваржуулах, төл бойжуулах бэлтгэл ажлын дутууг суурь бүр дээр хангуулах, малын хорогдол гарч байгаа аймаг, сум, нэгдлүүдэд түүнийг таслан зогсоож тодорхой арга хэмжээ авч, газар дээр нь олон хэлбэрийн ажлыг бүтээлчээр зохион байгуулах явдал орон нутгийн нам, улс, хөдөө аж ахуйн байгууллагын одоогийн нэн чухал зорилт мөн. 

Энэ жил 9, 6 сая төл бойжуулж авахын хулд малчин хөдөлмөрчин бүр урьд урьдаас улам илүү мэрийж ажиллах хэрэгтэй. Юуны өмнө малын хээлийг сайн хамгаалж, тэжээл арчилгааны нөхцөлийг сайжруулан, жилбэ сайтай төллүүлэх бэлтгэлийг бүрэн хангах нь чухал байна. 

Урьд жилүүдэд төлийн хорогдлын жар орчим хувь, ялангуяа хурга, ишигний хорогдлын нэлээд нь гурваас тавдугаар сард гарч байлаа. Хаврын улиралд бэлчээрийн нөөц багасч, ургамлын тэжээллэг чанар эрс буурсан байдаг бөгөөд хамгийн олон мал бэлчээрлэдэг учир төл, эх малд хүрэлцэхүйц хэмжээний бэлчээр, тэжээлийг нөөцөлсөн байх нь чухал юм >> 

Энэ жилийн мал өсгөх зорилтыг хэрэгжүүлэхийн тулд том малын зүй бус хорогдлыг өнгөрсөн оныхоос тавь гаруй хувь багасгаж, оны эхний малын З. З хувиас хэтрүүлэхгүй байх хэрэгтэй. Ер нь малын зүй бус хорогдлын тэн хагас хувь нь зөвхөн хаврын улиралд гарч, түүний зонхилох хэсгийг нэр настай болон ядарч доройтсон мал эзэлдгийг анхаарч арчилгаа маллагааг нь эрс сайжруулбал зохино. Өвчтэй, тэжээх шаардлагатай малыг сайтар ялгаж, тэжээлийн болон эмчилгээ, тэжээлийн цэгт хурдан хүргүүлэх, нэгэнт очсон малыг эмчлэн тордож, тэжээх ажлыг цаг хугацаа алдалгүй яаралтай хийх, цэгүүдийн хүч чадлыг гүйцэд ашиглахад сангийн аж ахуй, хөдөө аж ахуйн нэгдлүүд онцгой анхаарал тавивал зохино. 

Энэ оны нэгдүгээр сард хорогдсон малын гуч гаруй хувь нь зөвхөн Говь-Алтай, Баянхонгор аймаг байгаад эдгээр аймгийн удирдлага дүгнэлт хийж гологдлыг зогсоох арга хэмжээг шуурхай авах шаардлагатай байна. 

Өдий үед бэлчээрийг нарийн хуваарьтай, зохистой ашиглах нь чухал. Одоо өдөр уртсаж байгаа тул малын бэлчээрт байх хугацааг хоёроос доошгүй цагаар нэмэгдүүлэн, сайн цатгах, тэжээлийг ариг гамтай, нарийн тооцоотой зарцуулах, малд байнга үзлэг хийж, эцэж доройтож болзошгүйг нь эртээс ялган, нэмэгдэл тэжээл өгч, арчилгаа, маллагааг тохируулах, хуурай хэвтэр бууцаар хангах хэрэгтэй юм. Сангийн аж ахуй, хөдөө аж ахуйн нэгдлүүд орон нутгийн түүхийн эдийн бололцоог ашиглан, тэжээлийн цех, агрегатыг ажиллуулан, холимог тэжээлийн үйлдвэрлэлийг нэмэгдүүлэх хэрэгтэй байна. Малын тэжээллэгийн чанар, усны хангамжийг сайжруулах, зөөврийн ус ашиглан, малыг усаар гачигдуулахгүй байх, төл, нэг хүртэлх насны болон эмчлэн тэжээж байгаа малыг бүлээн усаар услах, давс, хужир, шүүг хүрэлцээтэй нөөцлөн өгөх хэрэгтэй байна. Өдий үед малыг өдрийн цагт хавсарга багатай нөмөр газар бэлчээрлүүлэх, шөнийн цагт саравчтай дулаан хашаа, байранд байлгах, хаваржааны хашаа, мал төллүүлэх байр, пүнзийг нэгбүрчлэн шалган үзэж, шаардлагатай дулаалгыг хийх нь чухал юм. 

Мал өсгөх төлөвлөгөөг биелүүлэх өөр нэг чухал хүчин зүйл нь сүргийн бүтцийг тогтвортой байлгаж, хээлтэгч малын элдэв зарлагыг багасган, сүргийн дотор түүний эзлэх хувийн жинг нэмэгдүүлэх, малын үүлдэр угсааг сайжруулах, үржлийн дэвшилтгүй аргыг хэрэглэн, мал нийлүүлсний ажлын зохион байгуулалтыг боловсронгуй болгох замаар ашиг шимийг нь дээшлүүлэх ажлыг үндсээр нь сайжруулах явдал юм. Тэрчилэн нэгжийн ашиг шим мах, сүү, ноосыг нэмэгдүүлэх, ялангуяа орон нутгийн хүн амын хүнсэнд хэрэглэх малд дээд зэргийн тарга хүч авахуулан, цөөн тооны малаар хэрэгцээ хангах ажлыг аймаг, сум бүхэн зохион байгуулах хэрэгтэй. 

Малчин. мал аж ахуйн мэргэжилтэн бүр урьд урьдаас илүү бүтээлч, өндөр ухамсар, хатуу сахилгатай ажиллаж, амжилт бүтээлээ байнга арвижуулснаар төлөвлөгөөг амжилттай биелүүлнэ. Иймээс аймаг, сумдын нам, захиргааны удирдлага малын эмч, зоотехникчдийг үндсэн ажлаас нь хөндийрүүлэлгүйгээр тодорхой удирдлагаар хангаж, бие даалган ажиллуулж, тэдний гаргасан идэвх санаачилгыг байнга дэмжин тусалж байх хэрэгтэй. Шеф байгууллагууд ч нэгдэл, аж ахуйдаа ажиллах хүч, хөсөг тээвэр зэрэг бололцоотой бүх зүйлээр байнга туслалцаа үзүүлбэл зохино, 

Мал өсгөх төлөвлөгөөг биелүүлэх арга замыг сурталчлан, тэргүүний сайчуудын арга туршлагыг эзэмшүүлэх, дотоод нөөц бололцоог дайчлан ашиглах замаар мал аж ахуйд учирсан хохирлыг богино хугацаанд нөхөн, тогтвортой өсөлтийг хангаж, хамт олны мал өсгөх төлөвлөгөөг биелүүлэх, давуулан биелүүлэх явдал манай орны нам, улс, хөдөө аж ахуйн байгууллага, нийт малчин, хөдөлмөрчний эрхэм чухал зорилт мөн. 

