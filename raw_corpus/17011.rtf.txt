№108 (17011)  
1988 оны тавдугаар сарын 5.
КАРЛ МАРКС

Дэлхийн ажилчин анги, хөдөлмөрчдийн аугаа их багш, суут сэтгэгч Карл Марксын мэндэлсний 170 жилийн ойг монголын ард түмэн. ах дүү социалист орнууд, дэвшилт хүн төрөлхтний хамт ёслон тэмдэглэж байна. << Социализмыг шинжлэх ухаан болгон хөгжүүлж, пролетари нарын дэлхий дахины түүхэн үүргийг тодорхойлон, капитализм мөхөж, коммунизм зайлшгүй ялан Мандахыг суут мэргэнээр урьдчилан хар сан нь хүн төрөлхтний өмнө К. Марксын байгуулсан ашид мөнхийн гавьяа мөн >> гэж << Карл Марксын мэндэлсний 170 жилийн ойг тэмдэглэх тухай >> тогтоолд МАХН-ын Төв Хороо тэмдэглэсэн байна. 

Карл Маркс хамтран зүтгэгч Фридрих Энгельсийн хамт германы сонгодог философы, английн улс төрийн эдийн засгийн ухаан, францын үл гүйцэлдэх социализмын шилдэг өвийг залгамжилж. тэдгээр онолыг шүүмжлэлтэйгээр шинэчлэн боловсруулж, ажилчин анги, хөдөлмөрчдийг социалист хувьсгал хийж, шинэ нийгэм байгуулахын төлөө тэмцэлд онолын хувьд зэвсэглэж өгсөн билээ. 

Хүн төрөлхтний нийгмийн дэвшлийн тухай хуулийг нээсэн бүрэн цэгцтэй марксист сургаал нь түүхийн шинэ нөхцөлд бүх талаар гүнзгийрэн хөгжиж хувьсгалт тэмцлийн практик удирдлага болж хүн төрөлхтний хувь заяанд үндсэн өөрчлөлт гарлаа. 

Большевикуудын нам, аугаа их Лениний удирдлагаар Орос оронд ялсан их хувьсгал хүн төрөлхтөн капитализмаас социализмд шилжих шинэ эрин үеийг нээж, улмаар шинжлэх ухааны коммунизмын онолын бодит биелэл дэлхийн социалист систем бүрэлдэн тогтсон юм. Хувьсгалт сэтгэлгээ, хувьсгалт практикийг нэгтгэн холбож, үйлдвэрлэлийн нийгмийн хэрэгслээр ажиллагч эрх чөлөөт хүмүүсийн холбооны тухай Маркс бичиж байсан ёсоор өнөөдөр дэлхийн социализм нийгмийн хөгжил дэвшлийн хөдөлгөгч хүч, улс түмний энх тайван амьдралын найдвартай бат түшиг тулгуур болж байна. 

Хөгжлийн тухайн шат бүрийн тодорхой зорилтуудыг << бодитойгоор ойлгох нь >> ирээдүйд социализм байгуулагчдад зайлшгүй шаардлагатай зүйл мөн гэж Маркс үзэж байв. 

ЗХУКНын шинэчлэн боловсруулсан Программ, ЗХУКН-ын XXVII их хурал социалист байгуулалтын өнөөгийн байдалд дүн шинжилгээ хийж, түүнийг боловсронгуй болгох асуудалд практикийн үүднээс хандаж Марксын өвийг бүтээлчээр хэрэглэхийн үлгэр жишээ болж байна. Аугаа их Октябрийн хувьсгалжуулагч үзэл санааны бүтээлч амьд үргэлжлэл болж байгаа өөрчлөн байгуулалтын хувьсгалт үйл явц нь социализм өөрөө үргэлж боловсронгуй болж, марксист - ленинист онол хөгжин баяжих асар их хүчтэйн илэрхийлэл мөн. 

Ардчиллыг улам хөгжүүлж, ил тод байдал, нийгмийн шударга ёсыг хэлбэрэлтгүй өргөжүүлэн, социализмын хөгжлийг хурдасгаж, түүний давуу талыг бүх талаар нээх нь Марксын онолын гүнзгий үндэслэлд тулгуурлан марксизмыг цаашид хөгжүүлэх амьд үйл явц мөн. 

Суут Марксын нээсэн капитализмын төрөлх шинж, язгуур зөрчлийн мөн чанар нь дэлхийн капиталист бүсэд капитал, хөдөлмөрийн хооронд, монголын, ард түмний дийлэнх олонхийн хооронд, империализм, шинэ тулгар хөгжиж байгаа орнуудын хоорондын эсрэг тэсрэг зөрчлөөр маш хурц тодоор илэрч, хөрөнгөтөн ертөнцөд үе үе гардаг мөчлөг хагарал дээр түүхий эдийн, эрчим хүчний, хүнс тэжээлийн зэрэг бүтцийн хэд хэдэн хямрал нэмэгдэж, өсөлтийн ерөнхий хурд удаашран, шинэ зөрчил үүсгэн даамжирсаар байна. 

Капиталист нийгмийн байгууллыг эцэс болгож, эрх чөлөө, тэгш байдлын төлөө ард түмний тэмцлийг тэргүүтэй, социализмын ялалтыг хангах чадвартай гаа амьдралд харуулж, ангийн нь хувьд түүхэн үүргийн тухай Марксын үндэслэлийг бүрэн нотолсон тэрхүү хувьсгалч ажилчин анги бүтэн хагас зуун жилийн дотор улам бүр өөрчлөгдсөөр байна. Марксын амьд сэрүүн ахуйд арван саяар тооцогдож байсан дэлхийн ажилчин ангийн эгнээ одоо долоон зуун саяд хүрснээс гадна чанарын шинэ байдалд шилжиж, ажилчин ангийн манлай хүч коммунист, ажилчны намын нэр хүнд нөлөө хэлбэрэлтгүй өслөө. 

Хоцрогдсон улс түмэн хөгжлийнхөө замыг товчилж болох тухай санааг анх шинжлэх ухааны коммунинизмыг үндэслэгчид урьдчилан харсныг аугаа их В. И. Ленин нарийвчлан гүнзгийрүүлэхдээ, дэлхийн империализмын мөн чанар, түүний янз бүрийн хэсэг дэх хувьсгалт үйл явцыг тал бүрээр шинжлэн дүгнээд марксизмыг үндэслэгчдийн ерөнхий онолын үндэслэлийг цаашид хөгжүүлэн, хэрэв ялсан хувьсгалч пролетари нар бүх талаар тусалбал хоцрогдсон улс түмний хувьд хөгжлийн капиталист шат зайлшгүй биш болох тухай заасан бөгөөд марксизм - ленинизмийн үйл ажиллагааныхаа хэлбэрэлтгүй удирдлага болгосон МАХН улс орноо капиталист биш замаар хөгжүүлж, нийгмийн дэвшлийн өндөрлөгт хүргэлээ. 

Энэ аугаа их хүн мөдхөн үгүйлэгдэнэ! гэж Фридрих Энгельс Марксын тухай хэлжээ. Суут Марксыг суут сургаал нь орлож, тэр өөрөө үгүй ч гэсэн үзэл бодол нь ялан мандаж, эрх чөлөө, үнэнийг эрсэн бүхэнд хань нөхөр, багш нь болсоор байна. 

<< Марксизм бий болсноос хойш дэлхий дахины түүхийн гурван их үе бүр нь тус бүртээ марксизмд шинэ нотолгоо, ялалтын шинэ сайхан амжилт авчирлаа. Ирж яваа түүхт үе нь пролетари нарын сургаал болох марксизмд улам их сайхан ялалт авчрах болно >> гэж В. И. Лениний хэлсэн үг гарцаагүй үнэн болохыг түүх өөрөө нотолж ирлээ. 

К. Маркс ертөнцийг хувьсгалт ёсоор шинэчлэх онолын үндсийг тавьж, хүн төрөлхтний соёл иргэншил, хөгжин дэгжих нийгмийн нөхцөлийг шударга коммунист зарчим дээр үндсээр өөрчлөх нь зайлшгүй бөгөөд тийм бодит бололцоотойг нотолсон байна. К. Марксын сургаалын хүч чадал, өнө үүрд оршихын уг сурвалж нь шинжлэх ухаанд тулгуурлаж, онолыг практиктай холбож, ажилчин анги, хөдөлмөрчин түмний ангийн тэмцлийн туршлагыг нэгтгэн дүгнэсэнд орших билээ. 

Ертөнцийг хувьсгалчаар өөрчлөгч аугаа их интернационалч сургаал марксизмленинизм мандтугай! 

