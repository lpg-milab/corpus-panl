№174(17077)     
1988 оны долдугаар   сарын 21.
Үзэл суртлын ажил, шинэчлэл

Нийгмийн амьдралын бүх хүрээнд шинэчлэл хийхээр манай ард түмэн өнөөдөр хөдөлмөр тэмцэл, үйл ажиллагаагаа өрнүүлж байна. Шинэчлэлийг хэрэгжүүлж байгаа өнөө үеийг бүхэлд нь улс орны хөгжлийн үнэхээр түүхэн зааг үе гэж хэлж болно. Энэ нь социализмын байгуулалтыг бүдүүвчлэн хялбарчлах байдлаар ойлгож, хандаж байсан өнгөрсөн үеийг халж, социализмын тухай В. И. Лениний үзэл баримтлалыг жинхэнэ ёсоор сэргээж, шинэ нийгмийн бүхий л чадавхи, хүнлэг чанар, давуу талыг бүрэн дүүрэн нээн илрүүлэх, ард түмний бүтээлч идэвх санаачилгыг оргилуулахад шилжиж байгаа эргэлтийн үе юм. 

Манай нийгмийн хөгжлийн өнөөгийн асуудал чухамхүү ийм өргөн хүрээнд шинэ байдлаар, гүнзгий утга учиртай тавигдаж байгааг хөдөлмөрчин олон түмэн, хүн нэг бүрт сайтар ойлгуулж мэдрүүлэхэд намын үзэл суртлын ажил чиглэх шаардлагатай боллоо Гэтэл өнөөдөр шинэчлэлийн утга учрыг тун хялбар өнгөц. ойлгож, өрөөсгөл хандаж, зөвхөн эдийн засгийн хүрээгээр хязгаарладаг дутагдал байна. 

Саяхан Намын Төв Хороонд болсон нам, аж ахуйн идэвхтннй зөвлөлгөөн дээр нөхөр Ж. Батмөнх хэлэхдээ << Шинэчлэл зөвхөн эдийн засгийн хүрээгээр хязгаарлагдахгүй үзэл суртал, хүмүүжил, ёс суртахуун зэрэг манай нийгмийн амьдралын бүх хүрээг хамарсан их өргөн ажил юм. . . . Иймд чухамхүү ардчилал, ил тод байдлыг хөгжүүлэх, эдийн засгийн шинэчлэлийн бодлогыг хэрэгжүүлэхэд намын үзэл суртал, хүмүүжлийн ажил бүрэн чиглэх ёстой >> гэж цохон тэмдэглэсэн нь нам, улсын байгууллага, үзэл суртлын боловсон хүчний үйл ажиллагааны чиглэлийг тодорхойлсон чухал удирдамж мөн. 

Шинэчлэл, ардчилал, ил тод байдал өрнөж байгаа нь нийгмийн амьдралд шинэ сайхан, бүтээлч уур амьсгалыг бий болгож байна. шинэчлэлийн үйл явцын нэг чухал хэсэг болсон нийгмийн асуудал, хүний хүчин зүйлийг урьд урьдаас илүү анхаарч, түүнийг иж бүрэн шийдвэрлэх талаар авч хэрэгжүүлж байгаа бодитой арга хэмжээ нь хөдөлмөрчин олон түмний урам зоригийг ихээхэн өрнүүлж байна. Ийм нөхцөл байдал нь үзэл суртал, хүмүүжлийн ажлын арга, хэлбэрийг шинэчилж, үр нөлөөг дээшлүүлэхийг хурцаар шаардах боллоо. 

Ялангуяа ухуулга сурталчилгааны асуудлыг нэг хэв загварт оруулдаг, дээрээс зааж зааварлах, бэлэн материал үзүүлэхийг хүлээж бусдын гар хардаг, хүнд суртал гаргая хүмүүст түвэг чирэгдэл учруулдаг, түүнчлэн ор нэр бөглөх, тооны хойноос хөөцөлдөх, хэлбэрдэх, шинэ үзэгдэл, асуудлыг хуучнаараа ойлгож хандах зэрэг үзэл суртлын ажлын төрийн нь практикт бий болсон хоцрогдол дутагдлыг шийдвэртэй арилгахыг олон түмэн хүлээж байна. 

Гэтэл нам, төр, олон нийтийн байгууллагаас зохиодог үзэл суртал хүмүүжлийн ажил эдгээр шинэ эрэлт шаардлагаас их хоцорч байна. Шинэчлэлийн сэдэв манай хэвлэл, мэдээлэл, үзэл суртлын бүх хэрэгслийн үйл ажиллагааны төв байранд тавигдаж хараахан чадаагүй байна. 

Шинэчлэлийн онол, практикийн асуудлыг судалж боловсруулах талаар судлаачид, эрдэмтэн мэргэдийн дуу хоолой их бүдэг, зарим нь зөвхөн ажиглагчийн байранд чимээгүй сууж байна. 

Шинэ зорилтыг хуучин аргаар шийдвэрлэж болохгүй нь тодорхой учраас үзэл суртлын ажлын арга хэлбэрийг боловсронгуй болгох, үзэл суртлын боловсон хүчний сэтгэлгээ, арга барилыг шинэчлэн өөрчлөхийг намын байгууллагууд онцолж анхаарах ёстой. 

Хүнд, суртал гаргах, командлан захиргаадах. догматикаар сэтгэх, ил тод байхаас цааргалах зэрэг шинэчлэлийн явцад тохиолдож байгаа саад бэрхшээлийг даван туулах, хурц түвэгтэй асуудлыг ул үндэстэй авч үзэж, тэдгээрийг шийдвэрлэх, арилгах арга замыг тал бүрээс нь боловсруулах нь шинэчлэлийн сурталчилгааны нэг үндсэн чиглэл мөн. Шинэчлэлийн ажил дахь шинэ зүйл, ололт туршлагыг соргог олж гүйцээн судалж нийтийн хүртээл болгох нь сурталчилгааны ажлын бас нэг гол чиглэл мөн. 

Өөрчлөлт, шинэчлэлийн үйл явцыг сурталчлахдаа ЗХУ, ах дүү социалист бусад оронд хийж байгаа өөрчлөн байгуулалт, шинэтгэл, шинэчлэлийн арга туршлагаас нийтээр санаа авч бүтээлчээр хэрэглэж болохоор зүйлийг өргөн сурталчлах нь чухал. 

Шинэчлэлийн бодлогыг хэрэгжүүлэх талаар нам, засгаас, дэс дараатай олон чухал арга хэмжээ авч хэрэгжүүлж байна. Тэр бүхний утга учир, ач холбогдлыг тал бүрээс нь гүнзгийрүүлэн задлан тайлбарлах тэгэхдээ хөдөлмөрчин олон түмний санаа бодол, дуу хоолойг илүү өргөн тавих нь сурталчилгааны ажлын агуулгыг гүнзгийрүүлж амьд тодорхой болгох чухал шижим мөн. 

Ер нь шинэчлэл бол ард түмний үйл хэрэг мөн. Хөдөлмөрчин хүн шинэчлэлийг хэрхэн ойлгож, яаж хүлээж авч, хэрэгжүүлж байгаагаас л энэ ажлын хувь заяа шалтгаална. Иймд намын үзэл суртлын ажлыг үйлдвэрлэлийн гүнд, ард түмний дунд шилжүүлж өнгөц тайлбарлах, хоосон номчирхохоос мэдлэгтэйгээр зөвшин ярилцаж эцсийн хариуг хамтаараа гаргадаг хэлбэрт шилжүүлэх нь нэн чухал байна. Тэгэхдээ шинэ ажлыг мэдлэгтэйгээр сурталчлан тайлбарлах хүмүүсийг бэлтгэх, тэднийг мэдээлэл, арга зүйгээр хангах хэрэгтэй юм. 

Ер нь намын байгууллагууд тухайн хамт олны дотор шинэчлэлийн бодлого, үйл явцыг сурталчлан хэрэгжүүлэхдээ дэс дараатай, алс хэтийн чиглэлтэй улам гүнзгийрүүлэх байдлаар зохион байгуулж, ухуулга суртал нэвтрүүлэг, соёл хүмүүжлийн бух хэрэгслээ тодорхой чиглэл үүрэгтэй, нягт уялдаатайгаар ашиглах учиртай. Ийнхүү шинэчлэлийн сурталчилгааг үйл ажиллагааныхаа төвд тавьж ажиллах нь үзэл суртлын бүх байгууллагын өнөөгийн гол зорилт болж байна. 

