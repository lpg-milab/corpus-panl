№270(16860)
1987 оны арван нэгдүгээр сарын 11.
МАХН-ын Төв Хорооны бүгд хурлын өмнө
МАЛ АЖ АХУЙН ТЕХНОЛОГИ

Аливаа үйлдвэрлэлийн амжилт, эцсийн үр дүн технологиосоо, түүнийг хэрхэн мөрддөгөөс шалтгаалдаг болохоор ургах нартай уралдан сүргээ бэлчээж, жаргах нарыг үдэх " хүртэл хоногийн тэн хагасаас илүү хугацаанд малаа маллаж өнгөрөөдөг малчин хүний ажилд ямар ч технологи хэрэггүй мэтээр боддог хуучин сэтгэлгээг өөрчлөх хэрэгтэй байна. Бэлчээрийн мал аж ахуйн уламжлалт арга барил нь хэдийгээр энгийн зүйл, мэдээжийн юм шиг харагдавч малчин хүний уйгагүй гярхай ажиллагаа, нарийн дэс дараалал бүхий өвөрмөц технологи шаарддаг юм. Өнөө үед мал аж ахуйн уламжлалт арга ажиллагааг улам баяжуулж шинжлэх ухааны үндэстэй мал маллагааны шинэ технологиор төгөлдөржүүлэх үйл явц идэвхтэй нэвтэрч байна. Үүнд мал аж ахуйн мэргэжилтнүүд гол үүрэг гүйцэтгэж ирлээ. 

Мал маллагааны дэвшилт шинэ технологийг малчдад зааж сургах, эзэмшүүлэх, хэвшүүлэх ажлыг чадварлаг зохион байгуулан мал аж ахуйн үйлдвэрлэлийн үр ашгийг нэмэгдүүлэн тогтвор суурьшилтай ажиллаж байгаа Говь-Алтай аймгийн Тонхил, Цээл сумын ерөнхий зоотехникч Д. Амгаланбаатар, Ч. Гэлэн, Дундговь аймгийн Эрдэнэдалай сумын ерөнхий зоотехникч Ж. Очир, Баянхонгор аймгийн Баянцагаан сумын ерөнхий зоотехникч Г. Саарал нарын зэрэг олон арван мэргэжилтнүүд өнөөгийн манай хөдөө нутагт ажиллаж байна. 

Одоо улсын хэмжээгээр дээд, дунд боловсролтой 2, 2 мянган зоотехникч ажиллаж байгаа учир мал аж ахуйн үйлдвэрлэлд тэргүүний малчдын арга барил, шинжлэх ухааны ололт амжилтыг нэвтрүүлэн түгээхэд томоохон хүч бөгөөд мэргэжилтэй боловсон хүчний ийм потенциалыг бүрэн дүүрэн дайчилж мал аж ахуй эрхлэх технологийг боловсронгуй болгох малчдад зааж сургах, нэвтрүүлж хэвшүүлэх ажилд ахиц гаргах боломжтой нь мэдээж билээ. Мал сүргийг бэлчээрээр таргалуулах. хур хүчтэй онд оруулах, өвөлжүүлж, хаваржуулах бэлтгэлийг бүрэн хангах, тэрчлэн үржлийн ажлыг шинжлэх ухааны үндэстэй явуулахад мэргэжилтэн маш их үүрэгтэй юм. Манай орны мал аж ахуйн үйлдвэрлэлд бүх төрлийн малаас гадна гахай, шувуу, туулай, зөгийн аж ахуй хөгжиж тэдгээрийн технологи нэвтэрч байна. Нөгөөтэйгүүр төл бойжуулах, мал сүргийг оторлон таргалуулах, хээлтүүлэг явуулах, хээл хамгаалах, ангилах, заазлах, ашиг шимийг авах, төрөл бүрийн тэжээл бэлтгэх, тэжээх зэрэг технологийн олон заавар мөрдөж байна. 

Бэлчээрийн мал маллагааны олон зуун жилийн баялаг туршлага, шинжлэх ухааны ололт амжилт, эрдэмтэд, мал аж ахуйн мэргэжилтнүүдийн хийсэн туршилт судалгааны материал, малчдын санал. арга барил дээр тулгуурлан боловсруулсан үйлдвэрлэлийн үе шат бүрт зайлшгүй хийгдэх шаардлагатай ажлуудыг бүрэн тусгасан заавар удирдамжийг хэлбэрэлтгүй мөрдөх ёстой билээ. Ямар ч нөхцөлд технологийн дагуу малаа арчилж, маллаж чаддаг байх, үүнд мал аж ахуйн үйлдвэрлэлийн инженер технологичийн хувьд мэргэжилтнүүд юуны өмнө технологийн горимыг үйлдвэрлэлд нэвтрүүлэхэд санаа тавигч гол хүмүүс байх ёстой. Мал маллагааны технологийг малчдад ойлгуулж, зааж сургахаас эхлээд цаашид боловсронгуй болгох, малчдыг сэтгэл санааны хувьд ч, практик дадлагын талаар ч бэлтгэн сургах уйгагүй ажиллагаа шаардагдаж Байна. 

Байгаль, цаг уур, экологийн ижилхэн нөхцөлийн доторхи зөрүүтэй дүн, тухайлбал нэг нутаг усанд ажиллаж амьдарч байгаа мөртөө хоёр малчны арга ажиллагаа зөрөөтэй байдаг нь үнэн хэрэгтээ технологийн ач холбогдлыг дутуу үнэлснийх байдаг тул технологийн доголдлыг цаг тухайд нь илрүүлж засах ёстой. Үүнгүйгээр арвин их мах, сүү, ноос авах тухай хоосон яриа, ерөнхий шаардлага ажилд ямар ч тус нэмэр болохгүй. Мал аж ахуйн үйлдвэрлэлийн үе шат бүхэнд үргэлжилсэн байнгын хяналт бий болгоогүй цагт технологийн аль хэсэг, суурийн хэнийх ажлын ямар үзүүлэлт, чанартай байсныг мэргэжилтнүүд үнэлгээ өгч чадахгүйгээр барахгүй нийт ажлын үр дүнд нэг хэсэг буюу нэг үе шатны хариуцлагагүй ажиллагаа муу нөлөө үзүүлнэ. 

Мал аж ахуйн мэргэжилтэн малчнаа ч сургана, малчнаасаа ч сурах уриан дор ажиллаж шинжлэх ухааны мэдлэг эзэмшсэний хувьд малчинд багш, малчны эрдэм ухааны шадар туслагч нь байхын хамт мал аж ахуйн мэргэжилтэн хэн боловч малчны уламжлалт арга барил, туршлагаас үргэлж суралцаж үйлдвэрлэлийнхээ үндсэн нэгж суурийн малчдын дунд тогтвор суурьшилтай, үр бүтээлтэй ажиллах хэрэгтэй юм. 

Мэргэжилтэн хүн наад зах нь тоо баримт, нотолгоотой, итгэл үнэмшилтэйгээр мал аж ахуйн ажлын технологийг сурталчлан амьдрал үйлдвэрлэлд тууштай нэвтрүүлэхээс эхлээд янз бүрийн бодол санаа, сонирхол, хүсэл тэмүүлэл, зан араншинтай олон малчны хүчийг зөв зохион байгуулан уул, технологийг мөрдөхийн зайлшгүйг ойлгуулах, хэвшүүлэх талаар хамгийн уйгагүй тэмцэгч байх нь чухал юм. 

Сум, аж ахуйн нам, захиргаа, олон нийтийн байгууллагын удирдах зарим ажилтан мал аж ахуйн үйлдвэрлэлийн үе шатанд мэргэжилтнээсээ салангид байдаг. Ер нь тэдэнтэй зөвлөж ярилцах талаар дутмаг хөндий байдагчлан төв, орон нутгийн хяналт шалгалтын албаны хүмүүс ч гэсэн сум, нэгдлийн хоёр даргаар ажлаа хязгаарлаад үйлдвэрлэлийн хувь заяаг хариуцах ёстой мэргэжилтнүүдийг тойрч өнгөрдөг зуршлыг өөрчлөх хэрэгтэй байна. 

Мал маллагааны уламжлалт сайн арга барил, шинжлэх ухааны ололт хоёрыг нягт хосолсон технологиор бэлчээрийн мал аж ахуйн үйлдвэрлэлийг хөтөлж, түүнийг эрчимжүүлэх зарчимт үүрэг мал аж ахуйн мэргэжилтэн технологичдод ногдсон учир технологи мөрдөхийн төлөө тэмцэл мал аж ахуйн мэргэжилтэн бүрийн анхаарлын төвд байнга байх

