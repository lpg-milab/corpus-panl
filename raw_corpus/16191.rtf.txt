№228(16191)
1985 ОНЫ ЕСДҮГЭЭР САРЫН 21.
Суртал нэвтрүүлэгч

Манай намаас хөдөлмөрчдийн сурч соёлжих нөхцөл бололцоог тал бүрээр өргөтгөж байдгийн бодит илэрхийлэл болсон нам, олон нийтийн байгууллагын улс төр гэгээрлийн хичээлийн шинэ жил эхлэх цаг боллоо. 

Хөдөлмөрчдийн улс төр, эдийн засгийн боловсролын бүх ард түмний их сургууль болсон улс төр гэгээрлийн нийт системд одоо хүн амын хөдөлмөр эрхэлдэг хэсэг нэлдээ хамрагдаж байна. Бүх ард түмний шинжтэй энэ их сургуулийн анги танхимууд хэдхэн хоногийн дараа сонсогчиддоо хаалгаа нээх бөгөөд ихээхэн мэдлэг туршлага хуримтлуулсан нэр хүндтэй суртал нэвтрүүлэгчдийн бүхэл бүтэн арми хичээлээ эхлэхэд бэлтгэж, өнөөдөр суртал нэвтрүүлэгчдийн өдөртэйгээ орон даяар золгож байна. << Жинхэнэ намч ёсоор ажиллаж зорилгоо биелүүлдэг ухуулагч, суртал нэвтрүүлэгч бидэнд хэрэгтэй. Ийм хүмүүсийг мэргэжилтэй болгож, тэдэнтэй тун сайн ажиллаж, онцгой хайрлаж байх хэрэгтэй гэж их Лениний сургасан ёсоор манай намын халамжаар ардын хувьсгалын жилүүдэд цоо шинээр бий болж, төлөвшиж туршлагажсан олон мянган суртал нэвтрэн марксизм ленинизмийн үзэл санаагаар хөдөлмөрчдийг зэвсэглэн, нам, засгийн бодлого шийдвэрийг сурталчлан хэрэгжүүлэх ариун үйлсэд авьяас, мэдлэгээ зориулж байна, 

Манай хувьсгалын тодорхой үе шатуудад улам бүр боловсронгуй болсоор ирсэн суртал нэвтрүүлэг, улс төр, гэгээрлийн ажлын туршлагад тулгуурлан тогтсон улс төрийн сургуулийн системийн хөгжлийн цаашдын чиглэлийг тодорхойлж МАХН-ын Төв Хороо Намын улс төрийн сургуулийг цаашид боловсронгуй болгох тухай >> гаргасан ( 1984 ) тогтоолын заалтыг суртал нэвтрүүлгийн ажилд идэвхтэй хэрэгжүүлэх, суртал нэвтрүүлэг, улс төр, гэгээрлийн ажлын үр чөлөөт эрс дээшлүүлж, арга барилыг төгөлдөржүүлэх уриан дор манай суртал нэвтрүүлэгчид өдрөө тэмдэглэж байна. 

Суртал нэвтрүүлэгчид бол эрхэлсэн ажлынхаа хэрэгцээгээр хөдөлмөрчдийн улс төрийн боловсролыг дээшлүүлэхэд хүч чадлаа зориулж нам, олон нийтийн байгууллагаас хүлээлгэсэн үүргийг нэр төртэй биелүүлэхийн төлөө хичээнгүйлэн хөдөлмөрлөж байдаг соён гийгүүлэгчид, үзэл суртлын фронтын идэвхтэй дайчид юм. Одоо намын улс төрийн сургуулийн суртал нэвтрүүлэгчдийн 96 хувь нь дээд боловсролтой, 40 гаруй хувь нь таваас дээш жил ажиллаж байгаа туршлагатай хүмүүс болжээ. Нам, олон нийтийн байгуулахын улс төр гэгээрлийн системийн 1985 - 1986 оны хичээлийн шинэ жил улс орны амьдралын ихээхэн онцлог үед тохиож байна. Монголын коммунистуудын дээд чуулга МАХН-ын XIX их хуралд бэлтгэх ажил, таван жилийн төлөвлөгөөт зорилтыг ханган биелүүлэх гавшгай хөдөлмөр улс орон даяар эрч далайцтай өрнөж байгаа нь улс төр гэгээрлийн хичээлийн шинэ жилийн сургалтын гол агуулгыг бүхэлд нь тодорхойлж байна. 

Манай суртал нэвтрүүлэгчид амьдрал, үйлдвэрлэлийн бодит жишээ, тулгамдсан зорилтыг хэрэгжүүлэх шаардлагад тулгуурлан сургалт, сурталчилгаа сонирхолтой, ойлгомжтой, ажил хэрэгчээр явуулж сонсогчдынхоо улс төрийн идэвхийг өрнүүлж, Намын Төв Хорооны удаа дараагийн бүгд хурлуудын шийдвэр ялангуяа зорилтот программыг хэрэгжүүлэх, шинэ таван жилд шилжин ороход аж ахуй, соёлын бах бааз бүрдүүлж намынхаа их хурлыг улс төр, хөдөлмөрийн өндөр идэвхижлээр угтах тийм дотоод эрэлт хэрэгцээ, итгэл үнэмшлийг хүн бүрт бий болгоход хичээлийн шинэ жилийн сургалтыг чиглүүлэх ёстой. Суртал нэвтрүүлэгчид их хурал угтаж сонсогчиддоо мэдлэг боловсролоо дээшлүүлэх, эрхэлсэн ажилдаа амжилт гаргах, нийгэм улс төрийн амьдралд идэвхтэй оролцох, сахилга, хариуцлага, зохион байгуулалт, дэг журмыг сайжруулахад санаачилгатай хандаж бусдыгаа үлгэрлэх, ажлын арга барилаа өөрчлөн сайжруулахад нь бодит туслалцаа үзүүлж, идэвхжүүлэн дайчлах асуудал энэ хичээлийн жилийн нэг чухал онцлог болох нь зүйн хэрэг. 

Улс төрийн сургууль манай коммунистууд, боловсон хүчний бүтээлч идэвхийг хөгжүүлж, үзэл суртал, онол, улс төр, эдийн засгийн сэтгэлгээг нь баяжилт үүсгэл санаачилгыг ундруулж, дэвшилт шинэ зүйлийг олон түмний хүртээл болгоход хүчирхэг хурдасгуурын үүрэг гүйцэтгэх ёстой. 

Суртал нэвтрүүлэгч сонсогчдынхоо ажил, амьдралын онцлог, оюун санааны эрэлт хэрэгцээг иж нарийн мэдэж, тэдний сэтгэлийг эзэмдсэн асуудлуудад үнэмшилтэй хариу өгч чадах хэмжээнд өөрийн мэдлэг боловсролын түвшинг дээшлүүлэхийн хамт сонсогчиддоо бие дааж эх зохиол, намын баримт бичиг судлаж, олж авсан мэдлэгээ амьдрал практикт хэрэглэх дадлага чадвар эзэмшихэд нь тусалдаг байх нь чухал. Сонгогчидтой нүүр тулж, санал сэтгэгдлээ илэн далангүй солилцож тэдний сурч мэдэх хүсэл, эрмэлзэл идэвх талаар өнгөрөхгүй байхаар сурталчилгаагаа өгөөжтэй болгох, үүний тулд заах арга, сэтгэл зүй, нийгэм, судлал, сурган хүмүүжүүлэх ухааны мэдлэгээ зузаатгаж, ярианы соёлоо сайжруулах, уран зохиол, урлагийн хурц тод жишээ үг хэллэгийг чадварлагаар ашиглах, шинжлэх ухааны сүүлийн үеийн ололтоос хоцрохгүй байхыг эрмэлзэх ёстой. 

Улс төрийн сургуулийн чанар, үр нөлөө суртал нэвтрүүлэгчдийн бэлтгэлээс шууд шалтгаалдаг тул хичээлийн шинэ жил эхлэхийн өмнө шаардлагатай ном зохиол уншихаас эхлээд бололцоотой үзүүлэн таниулах, сурталчилгааны техник хэрэгслийг хүртэл бэлтгэх, хэрэглэх асуудлыг шийдвэрлэсэн байхыг хичээвэл зохино. Үүнд нь намын байгууллагууд тууштай анхаарч бололцоотой бүх туслалцаа үзүүлэх хэрэгтэй. 

Мэдлэг боловсролоо дээшлүүлэхэд нь хөдөлмөрчдөд олгож байгаа социалист байгуулалтын онцгой халамж, давуу талыг дүүрэн ашиглах нь зөвхөн суртал нэвтрүүлэгчийн төдийгүй сонсогчдын чин сэтгэлийн зүтгэл, нэр төрийн хэрэг учраас хичээлд хялбарчлах, хэлбэрдэх өнгөц хандлага гаргахгүйгээр үр өгөөжтэй суралцах, үүнд тавих нам, эвлэл, үйлдвэрчний байгууллагын халамж, хяналтыг жигд сайжруулахыг хувь хүний болон нийгмийн эрх ашиг шаардаж байна. 

