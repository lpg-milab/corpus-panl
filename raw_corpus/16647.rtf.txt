№57 (16647)           
1987 оны  гуравдугаар сарын 7
Бригад, фермийн зөвлөл  

МАХН-ын XIX их хурал дээр нөхөр Ж. Батмөнх << Социалист ардчиллыг хөгжүүлж нийгэм, тэр, аж ахуйг удирдахад хөдөлмөрчдийг идэвхтэй оролцуулах нь тэргүүн зэргийн ач холбогдолтой >> гэж тодорхойлоод хамт олны идэвх санаачилгад тулгуурлан, тэдний бүтээлч, ажил хэрэгч оролцоог өргөжүүлэх замаар үйлдвэрлэлийг удирдах урлагт шамдан суралцахын чухлыг онцлон заасан юм. 

Намын заалтыг хөдөө аж ахуйн салбарт хэрэгжүүлэгч гол хүч нь бригад, ферм, хэсэг, салааны удирдах зөвлөл, тэдгээрийн өдөр тутмын бүтээлч үйл ажиллагаа мөн. Мал аж ахуй, тариалангийн анхны нэгжид ажиллаж байгаа хамт олон нэр хүндтэй, мэдлэг, дадлагатай, ажилсаг, шударга, тэргүүний хүмүүсийг удирдах зөвлөлийнхөө бүрэлдэхүүнд сонгох итгэл найдвар хүлээлгэхийн зэрэгцээ тэдний зохиож байгаа ажлыг бүх талаар дэмжиж, гаргасан шийдвзр, өгсөн үүрэг даалгаврыг биелүүлж байх эрх, үүргийн харилцаанд уг ажил хэрэгждэг. Хөдөө аж ахуйн үйлдвэрлэлийн хамт олны гүнд өдөр тутмын харилцаатай байж тэдний санаа бодол, хүсэл эрмэлзлэлийг бүрэн илэрхийлж, асуудлыг нийтийн эрх ашгийн үүднээс шийдвэрлэж, хийснээ хамт олондоо эргэн тайлагнаж, хэлэлцүүлж байдгийн хувьд дан ганц удирдлагын арга нь захиргааныхаас онцлог юм. Одоо хөдөө аж ахуйн үйлдвэрлэлд бие даасан хоёр мянга шахам бригад, хэсэг, салаа ажиллаж байгаагийн дээр саалийн механикжсан ферм, мал бордох газар, гахайн завод, шувууны фабрик, гурил тэжээлийн олон үйлдвэр, өсвөр үхэр өсгөн бойжуулах зарим баазад хөдөлмөр зохион байгуулалт, урамшууллын хамтын тооцоотой бригад, салаа бий болжээ. 

Тухайлан хариуцуулсан ажил үйлдвэрлэлийн хувь заяа надаас, биднээс шалтгаалах ёстой гэдгийг хувь хүн, хамт олон бүрт олгохуйц хөдөлмөр зохион байгуулалтын тийм нөхцөлийг бүрдүүлж, бүтээлч идэвхийг алхам тутамд өрнүүлж чадсан газарт ажлын амжилт тогтвортой дээшилдгийг амьдрал харуулж байна. Дундговь аймгийн Өндөршил сумын << Энх тайван >> нэгдлийн Талын нар, Хөвсгөл аймгийн ЦагаанҮүр сумын << Цог >> нэгдлийн Уялган, БаянӨлгий аймгийн Алтай сумын << Ялалтын оргил >> нэгдлийн Бардамын бригад сүүлийн гурван жил дараалан тус тусын аймагтаа тэргүүн байрт шалгарчээ. Баянхонгор аймгийн БаянӨндөр сумын << Хөгжлийн зам >> нэгдлийн тэмээн сүргийн хэсгийн дарга Цэрэнхүү жинхэнэ гар нийлсэн бүтээлч хамт олныг бүрэлдүүлж чадсан учир хөдөлмөрийн сайчуудын эгнээ өргөжсөөр байна. Ажил үйлс, тохижилт, бэхжилт сантай ийм бригад, хэсэг тухайн нэгдэл, аж ахуйн амжилтын тод тулгуур болж тэнд хөдөөгийн хөдөлмөрчдийн нийгмийн асуудлыг бололцооны хэрээр шийдвэрлэсээр байна. Төв аймгийн Угтаал, Сэлэнгэ аймгийн Орхоны сангийн аж ахуйн үр тарианы бригад, Борнуур, Батсүмбэрийн сангийн аж ахуйн саалийн механикжсан фермийн зөвлөлт хамт олондоо үйлдвэрлэлийн технологийг чанд мөрдүүлж тэдний хөдөлмөрийн идэвхийг бух талаар өрнүүлэх ажиллацгаая сүүлийн жилүүдэд гагийн ургац, нэгжийн ашиг шимийг тогтвортой нэмэгдүүлж чадлаа. 

Бригад, фермийн зөвлөлийн ажил шаардлагын хэмжээнд болон хөдөлмөрийн хамт олны сэтгэлд хурэхүйц үр нөлөөтэй, дайчин давшингуй байж тэр бүр чадахгүй байна. Зарим бригад, хэсгийн зөвлөл ажлаа хамтын удирдлагын хэмжээнд явуулж чадахгүй, дарга нар нь хамт олны гүнд орж ажиллахын оронд сумын төвөөс төлөөлөгчийн маягаар үе үе буухиалан явж суурь, хэсгийн малчдаар хагас дутуу тойрсноор ажлаа хязгаарладаг дутагдал арилсангүй. 

Үйлдвэрлэлийн нэгж дээр удирдлага ингэж суларснаас хөдөлмөрийн хамт олон жинхэнэ ёсоор бүрэлдэн тогтож, нийтээр нэг зорилгын төлөө хүчээ нэгтгэн ажиллаж чадахгүй, улсын төлөвлөгөө таслах, цаг үеийн кампанит ажлын бэлтгэлийг дутуу хийх, мал сүрэг хорогдож, өмч хөрөнгө үрэгдэх, материаллаг бааз, үйлдвэрлэлийн хэрэгсэл дутуу дулимаг ашиглагдах, ажил үйлчилгээ, бүтээгдэхүүний чанар доголдох дутагдал гарч байна. Ийм байдалд зарчимч дүгнэлт хийж, дутагдлын шалтгааныг өөрөөсөө зайлуулах гэж оролддог муу зуршлыг нэн даруй шахан зайлуулж, шууд хариуцах эзэдтэй нь оноож ярилцан шийдвэртэй арга хэмжээ авдаг шударга зарчмыг бататгах хэрэгтэй. Үйлдвэрлэлийн даалгаврыг үндэслэл муутай боловсруулдаг, социалист уралдааныг ор нэр болгодог, ажил, үйлдвэрлэлийн технологи, дэг журмыг зөрчдөг, зарчимч шаардлага, хяналт шалгалт муугаас сахилга, хариуцлагыг сулруулдаг салан задгай байдлыг хазаарлан зогсоохын оронд газар авахуулдаг, ам, ажил зөрдөг ноцтой дутагдлыг арилгахад бригад, хэсэг, фермийн зөвлөлийн ажил чиглэх ёстой. 

Хөдөө орон нутагт зарим бригад, хэсэг, фермийн зөвлөл хийсэн ажлаа олон түмний өмнө тайлагнахгүй байна. Сар, улирал тутам тодорхой асуудал авч хэлэлцэн хэрэгжүүлэхийн оронд элдэв зарлал тараах, бүртгэл судалгаа авах, цалин хөлс олгох, цаг үеийн ажлын явцыг танилцуулах төдийхнөөр хязгаарладаг явдлыг арилгах хэрэгтэй. 

Хөдөө аж ахуйд хөдөлмөр зохион байгуулалт, урамшууллыг хамтын тооцоотой бригадыг олноор бий болгосоор тухайн салбарт аж ахуйн бүрэн тооцоо нэвтрүүлэх, бие даасан ажиллагааг хангах, хамт олны ажлын амжилтыг нийт түвшинд жигд дээшлүүлэх, эдийн засгийн сэтгэлгээг хөгжүүлэх, хариуцлага, сахилга, дэг журмыг бататган бэхжүүлэх чухал боломж бүрдүүлж байгааг улам үр нөлөөтэй ашиглах нь чухал байна. 

Байдлаас үзэхэд бригад, фермийн ажлыг дан ганц улсын телевизээ, үйлдвэрлэлийн даалгаврын биелэлтээр голчлон дүгнэж байгаа өрөөсгөл хандлагыг өөрчлөх нь орон нутгийн намын байгууллагын үүрэг им. Тухайн дэвсгэр нутаг дээр тодорхой үйлдвэрлэл хариуцсан хамт олныг зохион байгуулан удирддаг анхан шатны зөвлөлүүдийн ажлыг дүгнэхдээ хөдөлмөрийн хамт олны иргэний үүргийн биелэлт, соёлжилт, тохижилт, тэнд нийгмийн асуудлыг хэрхэн шийдвэрлэж байгааг тал бүрээс нь харгалзан үздэг байвал үүрэг, хариуцлага нь өндөржиж, зохион байгуулах ажлын цар хүрээ далайц өргөжнө. 

Бригад, фермийн зөвлөлийн эрх мэндийг зохих хэмжээнд өргөтгөх талаар ч холбогдох яам, газрууд ойрын үед асуудал боловсруулж хэрэгжүүлэх шаардлагатай байна. 

