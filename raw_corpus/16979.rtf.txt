№76 (16979)        
1988 оны гуравдугаар сарын 29
АХМАДЫН ХОЛБОО

Ардын хувьсгалын партизан, хувьсгалт тэмцлийн болон хөдөлмөрийн, мөн зэвсэгт хүчний ахмадууд, тэтгэвэрт гарсан өндөр настан хүмүүсийг эгнээндээ нэгтгэсэн Монголын ахмадын холбоо байгуулагдлаа. Энэхүү шинэ байгууллага намын бодлого шийдвэрийг хэрэгжүүлэх. социализм байгуулах үйлсэд уламжлал, шинэчлэл, залгамж чанарыг бэхжүүлж, түүхэн туршлага, шинэ ололтыг хослуулан, нийгмийн хөгжлийг хурдасгах, социалист аж төрөх ёсыг хэвшүүлэхэд идэвхтэй хүчин зүтгэж, тодорхой хувь нэмэр оруулах хүндтэй үүрэг хүлээж байна. 

<< Эх орныхоо бүтээн байгуулалтад ахмадуудыг идэвхтэй оролцуулах, тэдний ажил, амьдралын арвин баялаг туршлага, нэр хүнд, нөлөөг тодорхой зорилго, чиглэлтэй, зохион байгуулалттай, үр өгөөжтэй ашиглах талаар намынхаа байнгын удирдлага туслалцаатайгаар идэвхтэй, шинэлэг үйл ажиллагаа явуулах нь Монголын ахмадын байгууллагын эн тэргүүний үүрэг мөн >> гэдгийг МАХН-ын Тов Хорооноос Монголын ахмадын холбоог зохион байгуулах бага хуралд ирүүлсэн баярын бичигт тэмдэглээд: 

<< МАХН, ардын төр, ард түмний өмнө гарамгай гавьяа байгуулсан ахмад хүмүүсийн ажил, амьдрал, тэмцлийн түүхэн замналыг өргөн сурталчлах, ЗХУ болон социалист ах дүү бусад орны ард түмэнтэй манай ард түмний тогтоосон интернационалч найрамдлыг бэхжүүлэх, энх тайвныг сахин хамгаалах, олон улсын ахмадуудын байгууллагын үйл ажиллагаанд идэвхтэй оролцох нь Монголын ахмадын холбооны үйл ажиллагааны нэг гол чиглэл байх болно >> гэж шинэ холбооны үйл ажиллагааны мөрийн хөтөлбөрийг тодорхойлов, 

МАХН-ын үйл хэрэгт туйлын үнэнч ахмад үеийнхэн улс төр, үзэл суртал, ёс суртахууны хувьд бат хатуужилтай, халуун эх оронч, интернационалч үзэлтэй, сахилга, хариуцлагатай, зохион байгуулалттай тэмцэл, хөдөлмөрөөрөө эх орон, ард түмэн, хойч үеийнхээ өмнө мартагдашгүй их гавьяа байгуулж, цаг цагийн бэрх хэцүү сорилт шалгалтыг зориг золбоотой даван туулж, ардын хувьсгалын ялалтыг хангаж, шинэ нийгэм байгуулах түүхийн хариуцлагатай үүргээ нэр төртэй биелүүлсээр ирсэн билээ. 

Тэмцэл, хөдөлмөрийн гайхамшигт замнал, бүхэл бүтэн сургууль, биет туршлага дуурайлаа залуу. үеийнхэнд өвлүүлж тэднийг эх орон. ард түмнийхээ төлөө гэсэн мятаршгүй эрмэлзлээр ажиллаж, суралцаж, сэдэж санаачилж, өөрчлөн шинэтгэж. бүтээн байгуулах чин сэтгэл, тууштай үзэл санаагаар хүмүүжүүлэхэд Монголын ахмадын холбоо, төр. болон нийтийн бусад байгууллагатай хамтран их хувь нэмэр оруулах болно. 

Манай ахмад үеийнхэн шинэ нөхцөлд, шинэ цаг үед шинэ өндөр зорилт хэрэгжүүлэх эрдэм мэдлэгтэй, орчин үеийн залуу хүнд халаагаа шилжүүлж байгаа учраас тэдний оргилсон тэмүүллийг мохоохгүйгээр биеийг нь даалгаж, алсын моринд дөрөөлөхөд нь дэм үзүүлж, ажил. амьдралын явцдаа амжилт олбол үнэлэн зоригжуулж, алдаж бүдэрвэл холч мэргэн ухаанаараа сурган зөвлөж, залуучуудын эрдэм, авьяас, ахмадын суурьтай туршлагыг хослуулах нь нэн их өгөөжтэй болно. Залуучуудад юуны өмнө бага балчраас нь хөдөлмөрийн амт мэдрүүлэх, ард түмнийхээ дэвшилт зан заншил, хэл, соёл, шилдэг уламжлалыг өвлүүлэх нь манай ахмад үеийнхний байнга санаа тавивал зохих зүйл юм. Залуу үеийг халамжлан хүмүүжүүлэх хөдөлгөөнд хориод мянган ахмад оролцож сургууль, үйлдвэр, соёл, цэргийн анги нэгтгэлд шефийн холбоотой ажиллаж байгааг өргөтгөж, үйл ажиллагааг боловсронгуй арга хэлбэртэй болгох шаардлагатай байна. 

Одоо улсын хэмжээгээр тэтгэвэр авч байгаа 120 гаруй мянган ахмадууд бол амьдралын их сургууль төгссөн, олон жилийн зузаан туршлага хуримтлуулсан томоохон хүч учраас залуусыг халамжлан хүмүүжүүлэх үйл хэрэгт төдийгүй аж ахуй, соёлын томоохон зорилтыг шийдвэрлэхэд ч ихээхэн тус хүргэж чадна. 

МҮЭ, МХЗЭ, яамд. олон нийтийн бусад байгууллагатай хамтын ажиллагаагаа улам өргөтгөж залуу үеийг халамжлан хүмүүжүүлэх хариуцлагатай үйл хэргийг илүү үр өгөөжтэй, шинэ арга хэлбэрээр зохион байгуулж ахиц дэвшил гаргахад Монголын ахмадын шинэ байгууллага идэвхтэй холбоотой болно. 

Зүй ёсны амралтаа эдэлж байгаа үедээ ч манай ахмадууд улс орныхоо амьдралд томхон хувь нэмэр оруулдаг нь хүртэл тэдний ажилсаг, хөдөлмөрч. нийгмийн идэвхтэй чанарын үлгэрийг залуу үеийнхэнд үзүүлж байна. Хөдөлмөрийн их дадлага туршлагатай. оюун санааны үлэмж нөөцтэй ахмадуудын хөдөлмөрийг зов зохион байгуулах, ахуй амьдралыг нь тав тухтай, сэтгэл санааг нь өөдрөг байлгахад ахмадын болон эдийн засгийн байгууллагууд шинэ сэтгэлгээ. өвөрмөц арга хэлбэрээр хандах шаардлагатай байна. 

Ахмад хүн бүрийг гавьяаныхаа амралтыг тав тухтай эдэлж, сайн сайхан аж төрөх бүх бололцоогоор хангахыг манай нам онцлон анхаарч байгаа учраас << Ахмадуудын талаар явуулах намын энэ бодлогыг нам, улс, олон нийт, аж ахуй соёлын бүх байгууллага, хөдөлмерийн хамт олон нэг бүр өөрийнхөө үйл ажиллагаанд мөрдлөг болговол зохино >> гэж МАХН-ын Төв Хорооны баярын бичигт цохон заалаа. Ахмад үеийнхээ хайрлан халамжлах, тэднийг сайн сайхан аж төрөх бүх боломжоор хангахад ачийг нь үл мартах үр хүүхдээс эхлээд хүн бүр оролцож, санаа тавьж ажиллах нь нэгд, манай социалист нийгмийн язгуур чанар, хоёрт, жинхэнэ хүн ёсны энэрэнгүй зарчмын илрэл байх ёстой. Ийм учраас Монголын пионерийн байгууллагаас эхлээд МХЗЭ, монголын эмэгтэйчүүд, арми, ер нь нийт байгууллага ахлах настнаа хайрлан хүндэтгэх, тэдний үлгэр дууриалаар суралцах, тэднийхээ үүсгэн байгуулсан үйл хэргийг нэр төртэй залгамжлах, хүсэл мөрөөдлийг нь хэрэгжүүлэх. дуртгал дурсамжинд нь анхааралтай хандах талаар далайцтай ажил зохиох хэрэгтэй юм. 

Залуу насыг заавал дайрдаг шигээ өндөр насыг тойрон өнгөрөх хэн ч хорвоод үгүй болохоор ахмад нь үр ачаа энэрч, үр ач нь өвгөд хөгшдөө асарч << ачийг ачаар хариулах >> элбэрэл журамт жамаас гажихгүй байхыг социалист аж төрөх ёс шаардаж байна. Монголын ахмадын холбоог тал бүрээр бэхжүүлэх, ор он нутгийн байгууллагуудыг дүрмийн нь дагуу шинэчлэн зохион байгуулж, гараанаасаа эрчимтэйгээр нөлөөтэй ажиллахад шаардагдах бүх талын дэмжлэг, удирдлага, туслалцаа үзүүлэх нь нам, улсын бүх байгууллагын ариун үүрэг, чухал зорилт мөн. 

