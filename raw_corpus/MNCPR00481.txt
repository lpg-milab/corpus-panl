Та америкт тэтгэлгээр суралцах боломжийг бүү алд

АНУ-ын Флорида мужийн Маяамид байдаг "DOORWAY интернейшнл" байгууллагын Азийн бүсийн захирал Макель Миллэртэй ярилцлаа.
-Танай байгууллагын гол онцлог юу вэ?
-Манай байгууллага дэлхийн 30 гаруй оронд салбартай. Түүний нэг Монголд таван жилийн өмнө байгуулагдсан "Говь боловсрол төв" юм. Энд манай төлөөлөгчийн газар байрладаг.
Манай төв АНУ-ын магадлан итгэмжлэгдсэн 120-иод их, дээд сургуультай хамтран ажиллаж ядуу буурай орнуудаас оюутан залуусыг тэтгэлгээр суралцуулахад үйл ажиллагаагаа чиглүүлдэг юм.
Гол онцлог гэвэл Монголд байдаг ижил төстэй байгууллагаас ялгагдах нь элсэгчдийг тэтгэлгээр сургадаг явдал. Манайхаас бусад нь зуучлагч болохоос тэтгэлэг өгдөггүй.
-Тэтгэлэг гэнэ ээ?
-Тийм ээ. Сургалтын, спортын, магистрын гэж гурван төрлийн тэтгэлэг байдаг. Үүний дотор спортын тэтгэлэгт хамрагдах хүнийг бид АНУ-д аваачиж юу чаддагийг нь суралцах сургуулийнханд нь биечлэн үзүүлж байж тэтгэлэгийг нь шийддэг. Харин нөгөө хоёр төрөлд хамруулах эсэхийг бид эндээ шийдвэрлэнэ. 
-Америкт аль нэг сургуульд элсэхийг хүсэгч танайд хандах нь ээ. Тэхдээ ямар шалгууртай байдаг юм бэ?
-Манай тэтгэлэгт хөтөлбөрт хамрагдахад яах бол гэж санаа зовох хэрэггүй. Ямар ч эрсдэлгүй гэдгийг хэлье. Хүсэлтээ гаргагч эхлээд ярилцлагад орно. Мөн англи хэлний мэдлэгийн тшвшингээ шалгуулна. Дараа нь бид долоогоос доошгүй сургуулийг түүнд санал болгоно. Тэдгээрээс дуртай мэргэжлээрээ сургуулиа сонгох боломжтой.
-Англи хэлний мэдлэг шалгана гэж байна. Энэ урьд нь зохих түвшинд суралцсан, мэдсэн байх хэрэгтэй гэсэн үг үү?
-Заавал хэлний мэдлэгтэй байх, тэр нь тофелийн онооны түвшинд хүрсэн байх шаардлагагүй. Зүгээр түвшинг нь үзэж байгаа юм. Тэгэхлээр би англи хэл мэдэхгүй юм чинь гээд суралцахаас ухарч болохгүй. Яагаад гэвэл тэтгэлэгт хөтөлбөрт хамрагдаад очсон хүн тухайн сургуульдаа орохын өмнө хэлний дамжаанд хагас, бүтэн жилээр сурч болно. Энэ хугацаа тэтгэлэгтээ ордог. Энд өөрийн бодлыг хэлэхэд сурах орчноосоо шалтгаалада хэлний мэдлэг олоход АНУ-д очоод дамжаанд суралцвал хэл сурах нь хялбар байх болов уу. Дараа нь товлосон сургуульдаа суралцана. Харин нэг зүйлийг хэлэхэд Америкийн сургуулиуд өөр, өөр шалгууртай учир суралцагч эхлээд аль хөнгөвтөр шалгууртайд нь орж мэдлэгээ дээшлүүлсний дараа зохих сургуульдаа орж болдог бас нэг боломж бий. Бас тухайн оюутан Монголдоо сургуулийн аль дамжаанд суралцаж байсан бол тэр дамжаанаасаа элсэж болдог.
-Жирийн нэг ажилтан ч юм уу танайд хандаж тэр хэлний дамжаанд хамрагдах боломж бий юу?
-Байхгүй шүү. Бид цэвэр оюутан залуусыг элсүүлнэ. Насны хувьд 16-26 насныхан бакалаврын тэтгэлэг, 26-35 насныхан магистрын  тэтгэлэгт хамрагдах юм.
-Тэгвэл танайх элсэгчдээс ямар нэг төлбөр хураамж авдаг уу?
-Тэтгэлэгт хамрагдагчид ердөө 4300 ам.долларын хураамж төлдөг. Энэ нь АНУ-д дөрвөн жил суралцах тэтгэлэг авахын өмнөх төлбөр гэж ойлгож болно.
Уг хураамжийг төлсөн хүн сургуульдаа очоод дахин нэг ч доллар төлөхгүй гэсэн үг. 4300 ам.доллар гэдэг маань тэр хүний дөрвөн жил суралцахаар авах тэтгэлгийн дөнгөж 2-3 хувь нь шүү дээ.
-Тэтгэлэг олгоход хөнгөлөлт байдаг уу?
-Үнэгүй тэтгэлэг олгосон удаа бий. Нэн ядуу, бүтэн өнчин, оюуны потенциал өндөртэй нэг оюутанд ийм хөнгөлөлт үзүүлсэн.
-Танай төлөөлөгчийн газрын тэтгэлэгт өнгөрсөн таван жилд хичнээн оюутан хамрагдсан бэ?
-Таван жилд 300-гаад залуусыг тэтгэлэгтээ хамруулаад байна.
-Суралцагсдынхаа сурлага, цаашдын хувь заяаг эргэж сонирхдог уу?
-Сонирхолгүй яахав. Онцгой сайн суралцвал тэтгэлэгийг нэмэх боломж байдаг. Бид суралцагсда ахэрхэн суралцаж байгаа мэдээллийг байнга авч байдаг. Олон төгсөгчдөөс маань сайн мэргэжилтнүүд зөндөө төрсөн. Жишээ нь, Нью-Йоркт дэхийн банкинд нэг хүн эдийн засагчаар, Калифорнид "Тоёота" корпорацид нэг хүн диллерээр ажилладаг.
-Жилд элсүүлэх хүний тоо хязгаартай юу?
-Жилд 60, хагас жилд 30 хүн элсүүлнэ. Би нэг зүйлийг энд заавал хэлмээр байна. "Глобал удирдагч сан" гэж байгууллага манай нэрээр үйл ажиллагаа эрхлэхийг одоо хүртэл оролдоод байдаг. Бид уг тэднийтэй эхлээд гэрээгээр хамтарч үзсэн. Гэтэл манай итгэлийг хөсөрдүүлсэн учир гэрээгээ цуцалчихсан юм. Гагцхүү АНУ-д суралцах онцгой боломжийг зөвхөн манайх л хангана.
-Танай тэтгэлгээр сурч байгаа хүн сурахын хажуугаар ажиллах боломж байдаг уу?
-Ер нь бол ажиллах гэж биш сурах гэж явж байгаагаа ойлгох хэрэгтэй байх. Гэхдээ зөвхөн өөрийн сургууль, байрандаа долоо хоногт 15-20 цаг ажил хийчих боломж байж болно.
Эднийд хандъя гэвэл МАХН-ын Төв байр, "Говь-Боловсрол төв"-д оч.
70114829 тоот утсаар холбоо барьж болох юм байна.
Д.Надмид