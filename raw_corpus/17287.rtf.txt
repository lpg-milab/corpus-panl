Нэгдлийн санхүү 

Нэгдэлжих хөдөлгөөн ялсны 30 жилийн ойг тэмдэглэх өнөө жилийн өндөрлөгөөс үзвэл манай орны хөдөө аж ахуйн нэгдлүүдийн бүтээгдэхүүний үйлдвэрлэл, мөнгөн орлогын хэмжээ жилээс жилд нэмэгдэж одоо нэг нэгдэлд дунджаар 4 , 8 сая төгрөгийн орлого ногдож санхүү төлбөрийн чадвар эрс сайжирчээ. 
Хоршооллын хамтын аж ахуйнууд төлөвлөлт, аж ахуйн шинэ арга хэлбэрийг нэвтрүүлж эхэлсэн нь үйлдвэрлэлийн эцсийн үр ашиг, цэвэр орлогоо арвижуулах өргөн бололцоог тэдэнд олгож байна. 
Өмнөговийн Сэврэй, Хөвсгөлийн Цагаан-Уул, Өвөрхангайн Нарийнтээл, Төв аймгийн Эрдэнэ, Баянхонгорын Өлзийт сум нэгдлүүд ноднингоос удирдлагын эдийн засгийн аргыг хөдөө аж ахуйн салбарт анхлан нэвтрүүлж санхүүгийн нөөц чадвараа нэмэгдүүлжээ. 

Өнгөрөгч онд Хөвсгөлийн Цагаан-Уул сумын << Бадрал >>, Дундговийн Эрдэнэдалай сумын << Хөгжил >> нэгдлийн жилийн мөнгөн орлого арван сая гаруй төгрөгт хүрснээс гадна тавин нэгдэл зургаан саяас дээш төгрөгийн мөнгөн орлоготой ажиллажээ. 

Увс, Говь-Алтай, Хөвсгөл, Дорноговь, Баян-Өлгий аймгийн нэгдлүүд өөрийгөө санхүүжүүлж, хөрөнгө, хүч чадлын хувьд бэхжиж бусад аймгийн нэгдлүүдээс давуу үр ашигтай ажиллаж байна. 
Ноднингийн тайлан тэнцлийн дүнгээс үзэхэд бүх нэгдлийн тэн хагас нь банкны богино хугацаат зээлийн үлдэгдэлгүй, тавь гаруй нэгдэл өр авлага, өмч хөрөнгийн зөрчилгүй ажилласан байна.Увсын Малчин, Баян-Өлгийн Цэнгэл, Дэлүүн, Баянхонгорын Баянцагаан, Баян-Өндөр, Завханы Нөмрөг, Өвөрхангайн Хужирт зэрэг арван таван нэгдэл сүүлийн арван жил дараалан өр авлагагүй, дутагдал шамшигдалгүй байгаа нь нэгдлийн бүртгэл санхүүгийн ажилтны хариуцлага, мэдлэг чадвар дээшилж нийт ажилд ахиц гарсны нэг үзүүлэлт юм. 

Орлогоороо зарлагаа нөхөх төдийгүй өөрийгөө санхүүжүүлэх зарчим гол чиглэл болж байгаа өнөө үед хоршооллын байгууллага төлбөрийн чадвар доройгоор барахгүй банкны зээлийг цаг тухайд нь төлж чадахгүй улсаар тэтгүүлж асрамжлуулах маягаар амиа аргацаасан ажиллагаа үргэлжлүүлэх нь хэрхэвч зохилдохгүй билээ. 
Сүүлийн арван жилд тавь гаруй нэгдлийн гуйлт хүсэлтээр 160 сая төгрөгийн банкны богино хугацаатай зээлийг чөлөөлж 230 сая төгрөгийн зээлийн төлөх хугацааг наймаас арван хоёр хүүгүйгээр сунгаж улс болон Хөдөө аж ахуйн нэгдлийн холбооны дээд зөвлөлийн төвлөрсөн хөрөнгөөс тавь гаруй сая төгрөгийн буцалтгүй тусламж үзүүлжээ. 
Дээрх тусламж бололцоонд тулгуурлан санхүүгийн нөөц чадвараа дээшлүүлэх ийн үүднээс аж ахуйн шинэ механизмыг чадварлаг эзэмшин, бага зардлаар илүү үр дүнд хүрч орлогоо арвижуулах социалист овсгоо самбаатай ажиллах нь зээлийн өртэй нийт нэгдлийн тулгамдсан зорилт мөн. 
Одоо хоёр саяас дээш төгрөгийн зээлийн өртэй нэгдэл дөч орчим байгаа гийн дотор Баянхонгор, Төв, Сүхбаатар, Архангай, Хэнтий аймгийн нэлээд нэгдлийн санхүүгийн чадвар ихээхэн суларч  нэгдлийн  үйлдвэрлэлийн үр ашиг нэн хангалтгүйн харгайгаар алдагдал ихтэй байна. 

Цаг агаарын бэрхшээл нөлөөлсөн хэдий ч, хамгийн гол нь удирдлага зохион байгуулалтын ажил сайжраагүй гээс ашиг орлогоо нэмэгдүүлэх үлэмжхэн нөөцийг дутуу ашиглаж хохирол хүлээж байна. 
Зөвхөн өнгөрөгч онд хөдөө аж ахуйн нэгдлүүд мал аж ахуй, газар тариалангийн бүтээгдэхүүний даалгаврыг тариалсн аас 150 гаруй сая төгрөгийн нэмэгдэл орлого олох боломж алджээ. 
Малын тэжээл, техникийн сэлбэг, шатахуун, тээврийн зардлыг хорин долоон сая төгрөгөөр хэтрүүлсний гадна, аж ахуйн гэрээгээр хүлээсэн үүргээ биелүүлээгүй, төлбөр тооцооны журам зөрчсөн зэргээс долоон сая төгрөгийн торгууль, төлбөр хүлээж үргүй  зардал гаргажээ. 

Тэрчлэн аймгийн зарим удирдлага дур мэдэж захиргаадах арга хэрэглэн төсөв хөрөнгө дутсан байгууллагад нэгдлийн өмчийг нөхөж олгох, тэгшитгэх зохисгүй хандлага гаргадаг нь шинэчлэлийн мөн чанарт болон нийгмийн шударга ёсонд харшилж байна. 
Зөвхөн 1988 онд зарим сумын нам, улс, олон нийтийн байгууллагыг санхүүжүүлэх эд хөдөө аж ахуйн нэгдлүүдээс бараг арван сая төгрөгийн зардал гаргажээ. 
Төв, Өвөрхангай, Дорноговь зэрэг аймгийн удирдлага зарим нэгдэлд шахалт үзүүлж, нэгдлийн хөрөнгөөр сумын хэсгийн төлөөлөгч, ХЗЭ-ийн үүрийн нарийн бичгийн дарга нарт мотоциклавч өгөх, сумын клубийн дэргэд байгуулсан соёл, хөдөлмөрийн нөхөрлөлийн гишүүдийг нэгдлээс цалинжуулах зэрг ээр нэгдлийн дотоод хэрэг, санхүүд хөндлөнгөөс оролцож нэгдлийн эрх, ардчиллыг зөрчжээ. 
Нөгөөтэйгүүр сумын төв дэх улсын байгууллагын байрын халаалт, талбайн хөлс, гэрэл цахилгаан, бичиг хэрэг, холбооны зардлыг тухайн байгууллага хариуцахгүй нэгдлээс гаргуулдаг мэт ийн зөрчил гажуудал нь нэгдлийн санхүүд муугаар нөлөөлж 1988 онд нэгдлүүдийн ашгийн төлөвлөгөө 101 сая төгрөгөөр тасарч, олон тооны нэгдэл алдагдалд орох од нь нэрмээслээгүй гэх үндэсгүй юм. 

Мал аж ахуй, тариалангийн бүтээгдэхүүний үйлдвэрлэлийн хэмжээг нэмэгдүүлж, чанарыг дээшлүүлэн орлогоо арвижуулах, нөөц бололцоог илрүүлэн ашиглах, зардал хэмнэх эд эдийн засгийн шинэ аргыг бүрэн дүүрэн ашиглаж чадвал нэгдлийн санхүүгийн чадварыг дээшлүүлэх эд гол арга зам болж өгнө. 
Нэгдлийн улирал, жилийн тайлан тэнцэлд судалгаа дүгнэлт хийж, түүний мөрөөр зохиох ажлыг нам, захиргаа, аж ахуйн байгууллага авч хэлэлцэж эдийн засгийн аргыг гүнзгийрүүлэх, нөөц бололцоог удирдамж, чиглэл тогтоон өгч бодит гүйцэтгэлийг хангуулж байх шаардлагатай байна. 

Үйлдвэрлэлийн эцсийн үр ашиг хөдөлмөрийн хүний үйл ажиллагаанаас хамаарах учраас малчид, тариаланчид, хөдөлмөрийн хамт олны эдийн засгийн сэтгэлгээг хөгжүүлэх, нэгдлийн санхүүгийн ажлыг гардан хариуцдаг ня-бо, эдийн засагч, бүртгэл санхүүгийн ажилтны арга барил, мэдлэг чадвар, хариуцлагыг эрс дээшлүүлж нэгдлийг санхүү, аж ахуйн талаар тууштай бэхжүүлж нэгдэлжсэн ий давуу талыг харуулж, нэгдэлжих хөдөлгөөн ялсн ы 30 жилийн ойг хөдөлмөр, бүтээл, өөрчлөн байгуулалтын тодорхой амжилтаар угтах нь чухал зорилт болон тулгарч байна. 


