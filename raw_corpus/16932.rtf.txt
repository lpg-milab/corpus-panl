№ 29   (16932)

1988 оны хоёрдугаар сарын 3.
Эрчимжүүлэх түшиц

<<Зөвлөлт Холбоот Улсын тусламжаар байгуулагдсан үр тариа, тэжээл үйлдвэрлэлийн болон мал үржүүлгийн чиглэлийн хэдэн арван сангийн аж ахуй, сүүний механикжсан ферм,     багсармал    тэжээлийн үйлдвэр мал бордох талбай услалтын системүүд, хөдөө аж ахуйн техникийн засварын газрууд нь манай эдийн засгийн хөдөө аж ахуйн салбарт орчин үеийн өндөр бүтээмжтэй эрчимжсэн үйлдвэрлэл бий болгож хөгжүүлэхэд гол түшиц газрууд болж байна>>     гэж МАХН-ын Төв Хорооны IV бүгд хурал дээр    нөхөр Ж.Батмөнх хэлсэн ёсоор хөдөө аж ахуйн үйлдвэрлэлийг эрчимжүүлэх үйл ажиллагааг эндээс   өрнүүлж, мэргэжилтэн,. ажилчин, малчин,    механикжуулагчид юуны урьд арга ажиллагаандаа өөрчлөлт гаргах ёстой болж байна. Эрчимжсэн үйлдвэрлэлийг    хөтлөн явуулах арга барилыг хэрэглэж, шинжлэх ухаан, техникийн ололт, дэвшилт технологи, тэргүүн туршлагыг үйлдвэрлэлд  тууштай нэвтрүүлж,   удирдлага,  үйлдвэрлэл хөдөлмөрийн зохион байгуулалтыг боловсронгуй болгож, эдийн засгийн механизмыг    бүтээлчээр ашигахад сүүний механикжсан    ферм,    тэжээлийн
үйлдвэр, угсралтын системүүд зэрэг эрчимжсэн үйлдвэрлэл дээр бусдаас илүү боломж бүрдсэн тул    ийм үйлдвэрлэлийн хүч чадлыг  бүрэн эзэмшиж, бүтээгдэхүүний үйлдвэрлэлийн хэмжээг тогтвортой нэмэгдүүлэн, чанарын өөрчлөлтөд хүрвэл зохино.

Сүүлийн  үед дэвшилт технологи, хөдөлмөр зохион байгуулалт, урамшууллын хамтын хэлбэр, удирдлагын цехийн систем нэвтрүүлж, аж ахуйн дотоод тооцооны зарчмаар ажиллах,  зардалд    чекээр    хяналт тавьж, цалин хөлсийг үйлдвэрлэлийн эцсийн үр дүн, ажил, бүтээгдэхүүний  чанартай шууд холбон    олгох санаачилга дэлгэрч   давуу талаа харуулж байна.Төв аймгийн  Батсүмбэрийн сангийн     аж    ахуйн Баянтолгойн саалийн механикжсан ферм дамжлагын технологийн хөдөлмөр зохион байгуулалт, урамшууллын хамтын  тооцоотой салааны хэлбэрээр нэвтрүүлж ажиллаад сүү  үйлдвэрлэлийн талаар улсын тэргүүний фермүүдийн  нэг боллоо.Сүхбаатар аймгийн  Түмэнцогтын сангийн аж ахуй 1985 оноос эхэлж удирдлагын цехийн системд шилжиж, үйлдвэрлэлийн нэгжүүдийг аж ахуйн дотоод тооцоотой ажиллуулж, зардалд чекээр хяналт тавьдаг болж, газар тариалангийн салбарт  хөдөлмөр зохион байгуулалт, урамшууллын хамтын хэлбэрийг нэвтрүүлж, цалин хөлсний дүрмээ шинэчилж, ажил, бүтээгдэхүүний чанарыг харгалзаж цалин хөлсийг олгодог болсны  үр дүнд өмнөх жилүүдэд дунджаар 3051.1 мянган төгрөгийн жил тутмын алдагдалтай байснаа өөрчилж, сүүлийн үед ашигтай ажиллах болжээ.

Өнгөрсөн онд найман аймаг, хотын гучаад сангийн аж ахуй, тэжээлийн аж ахуй, хөдөө аж ахуйн нэгдлийн гучаад мянган га талбайд эрчимжсэн технолигиор үр тариа тариалж, га тутмаас дунджаар авсан ургац жирийн  технологиор тарьсан талбайн    гагийн ургацаас 4,7 центнерээр илүү болов.Эрчимжсэн технологийг хэрэглэж гагийн ургацыг    нэмэгдүүлснээр Булган аймгийн Ингэттолгой,    Өвөрхангай   аймгийн Хархорины сангийн аж ахуй олон зуун мянган төгрөгийн бүтээгдэхүүн илүү үйлдвэрлэжээ.Асар    их
хэмжээний хөрөнгө хүч зарцуулж байгуулсан хөдөө аж ахуйн үйлдвэрлэлийн газрууд нийтээрээ төслийн хүч чадлыг ийнхүү бүрэн дүүрэн ашиглаж    чадвал хөрөнгө оруулалтын эдийн засгийн үр ашиг эрс дээшлэж ёстой. Өнгөрсөн жил гэхэд л саалийн механикжсан фермд байсан үнээ тутмаас төсөлд  заасан хэмжээний сүү сааж, 100 эхээс бойжуулсан    төлийн   тоог зохих үзүүлэлтэд нь хүргэж чадлаа гэж бодвол ондоо үйлдвэрлэх сүүний хэмжээ 3365,8 мянган литрээр,бойжуулах тугалын тоо 2112-оор нэмэгдэхээр байлаа.

Үхэр бордох цогцолбор талбайнуудын ажлын урьдчилсан гүйцэтгэлийг төслийн үзүүлэлттэй зэрэгцүүлэхэд малын тоо 60,4 хувь, улсын бэлтгэлд тушаасан нэг үхрийн жин 86,8 хувь, улсад тушаасан нийт мах 51.6 хувьтай тэнцэж байгаа бөгөөд 1986 оны гүйцэтгэлээс бордсон малын тоо 16,1 пунктээр, улсад тушаасан  махны хэмжээ 2014 тонноор нэмэгджээ. Гэхдээ улсын бэлттэлд тушаасан малын дундаж жин урьдчилсан тооцоогоор нэлээд буурсан дүн гарах төлөвтэй байна.

Мал бордох цогцолбор, талбайн ажлыг сайжруулах талаар улсаас ихээхэн арга хэмжээ авсаар атал бордсон малын жин төдийлөн ахиагүйг сайтар эргэцүүлэн бодож учир шалтгааныг илрүүлэн засах хэрэгтэй болж байна. Шинжлэх ухаан, техникийн ололтыг ашиглаж үйлдвэрлэлийг эрчимтэй аргаар хөтлөхөд материаллаг  бааз нь бүрдсэн газарт бүтээгдэхүүн үйлдвэрлэлийн хэмжээ тогтвортой нэмэгдэхгүй, тэр ч байтугай зарим тохиолдолд буурч байгааг ерийн үзэгдэл биш гэж үзэж, ажлын зохион байгуулалт, арга барилыг боловсронгуй болгож, дутагдал, бэрхшээлийг арилгавал зохино.Хөдөө аж ахуйн үйлдвэрлэлийг эрчимжүүлэн хөгжүүлэх ажил нэлээд  хэдэн  жилийн өмнө   эхэлсэн боловч шинэ  үйлдвэрийн газрыг барьж байгуулах үйл явцаас тэнд ажиллах мэргэжлийн боловсон хүчнийг бэлтгэх ажил хоцорч байсны уршгаар орчин үеийн техник хэрэгслээр тоноглосон механикжсан цогцолборуудыг мэдлэг дадлагатай хүмүүсээр бэхжүүлж чадахгүй ихээхэн цаг алдсан учраас шинэ үйлдвэрийг барьж байгуулахдаа тэнд ажиллах боловсон хүчнийг бэлтгэхэд цаг алдалгүй санаа тавьж шинжлэх ухааны ололт, техникийн дэвшлийг нэвтрүүлэх, ашиглах бодит нөхцлийг урьдаас бурдүүлэх талаар шинэ арга сэтгэлгээ гаргах шаардлагатай байна.

Барьж байгуулахад нь зарцуулсан хөрөнгийн хэмжээ ижил, бүтээгдэхүүн үйлдвэрлэх явцад гарч байгаа зардал нь адилхан механикжсан фермүүдийн үйлдвэрлэсэн сүүг том хотод нийлүүлбэл бэлтгэлийн үнэ нь орон нутгийн хот сууринд нийлүүлснээс илүүгээр тогтоогдсоноос үйлдвэрлэлийн ажиллагааны үр дүнг үнэн зөв тооцоолж, фермүүдийн ажиллагаанд бодитой үнэлэлт өгөх боломжийг алдагдуулж байгааг ч хянан үзэх шаардлагатай юм. Эрчимтэй байх ёстой нөхцөл бололцоо нэгэнт бүрдсэн байдалд түшиглэн үйлдвэрлэлийг эрчимжүүлэхийн тулд бүх шатны удирдах ажилтан, мэргэжилтэн хамгаас түрүүн санаа тавьж эрчимжилтийг тууштай нэвтрүүлэн хэвшүүлэх хэрэгтэй байна.
