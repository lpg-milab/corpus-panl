№205 (15854) 
1884 ОНЫ НАЙМДУГААР САРЫН 28,
САРЫН АГУУЛАХ ИХ НӨӨЦ

Ная, засаг хүн амын хүнсний нөөцийг нэмэгдүүлэх талаар байнга, анхаарч байгаагийн үрээр төмс, хүнсний ногооны үйлдвэрлэл, хэрэглээ тасралтгүй өсч байна. Өнгөрөгч онд хүн амд худалдсан төмс, хүнсний ногоо 1980 оныхоос 22 хувь, энэ оны эхний хагас жилд худалдсан төмс өнгөрсөн оны мөн үеийнхээс 6. 7 хувь, хүнсний ногоо 13, 3 хувь өссөн байна. Улаанбаатар, Дархан зэрэг хомын хөдөлмөрчид төмс, зарим төрлийн хүнсний ногоогоор дараа, жилийн шинэ ургац хүртэл хангагдах болов. Улаанбаатар хотын ногооны комбинатын харьяа ногооны зоориудын ногооны ашиглалт 73, 2 - 82, 9 хувьд хүрчээ. 

Төмс, хүнсний ногооны үйлдвэрлэл, хэрэглээг нэмэгдүүлэх зорилгоор 1985 он гэхэд төв, суурин газрын нэг хүнд ногдох төмс, хүнсний ногооны наад захын хэмжээг тогтоож, үүнийг биелүүлэхийн тулд үйлдвэрлэлийг нэмэгдүүлэхийн хамт хадгалах, тээвэрлэх, боловсруулах явцад гардаг элдэв хорогдлыг багасгах талаар тодорхой арга хэмжээ авч байна. Үүний үрээр одоо нэг хүнд худалдсан төмс, хүнсний ногоо энэ хэмжээний далаад хувьд хүрээд байна. 

Төмс, хүнсний ногооны хэвийн биш хорогдлыг арилгах, тэжээллэг, металлаг чанарыг нь удаан хадгалахад агуулахын аж ахуй шийдвэрлэх ач холбогдолтой юм. Таваарын төмс, хүнсний ногоо, зоорийн тоо 1980 оныхоос 10 гаруй хувь олширчээ. Сүүлийн таван жилд сум, орон нутгийн хот сууринд нийт хориод мянган тоннын багтаамжтай зоорийг шинээр ашиглалтад оруулсан нь хөдөөний хөдөлмөрчдийн төмс, хүнсний ногоогоор хангах боломжийг өргөжүүлж байна. 

Гэвч төв, орон нутгийг худалдааны зарим байгууллага зоорийн барилга байгууламжийг чанартай барьж, тоног төхөөрөмжөөр хангахад хангалтгүй анхаарч байна. Мөн ногоог зоорь хүлээн авахдаа зэрэглэж дугаарлах, ангилах ажлыг чанартай хийж, хадгалах горимыг чанд мөрдөхгүй байгаагаас хүнсний үнэт бүтээгдэхүүнийг үрэгдүүлсэн дутагдал байсаар байна. Худалдаа, Бэлтгэлийн Яамны системийн байгууллагын ногооны зоорийн 80 гаруй хувь нь хүч чадлаа дутуу ашиглажээ. Дорноговь, Дорнод, Сүхбаатар, Дундговь аймгийн хөдөлмөрчдөд бараг оны эхнээс төмс, хүнсний ногоогоо тасалдан гачигдаж байгаад эдгээр аймгийн холбогдох байгууллагын удирдлага дүгнэлт хийж, нэгэн дутагдлыг давтан гаргахгүй үр нөлөөтэй арга хэмжээ авах хэрэгтэй. 

Энэ жил урьд онуудаас их төмс, хүнсний ногоо хураан авч, зоорилон хадгалах ёстой. Манай алдарт тариаланчдын шургуу хөдөлмөрийн үр шимийг байгалийн таатай нөхцөл тэдгээр, тариалангийн гол районы сангийн аж ахуй, хөдөө аж ахуйн нэгдлүүд өндөр ургац авах төлөвтэй байна. Энэ оны эрх ургацын төмс, хүнсний ногооны ургац өнгөрсөн оны мөн үеийнхээс 20 - 45 хувь дээгүүр байна. Иймд шинэ ургацын төмс, хүнсний ногоог үрэгдэл хаагдалгүй хүлээн авч бүрэн ашиглах, хүн амд хүрэлцээтэй худалдаалах гол нөхцөл бол зоорь, агуулахын бэлтгэлийг бүрэн хангах явдал мөн. 

Гэтэл энэ чухал ажилд хайнга хандаж байгаа ноцтой дутагдал цөөнгүй байна. Тухайлбал, Улаанбаатар хотын ногооны комбинатын гуравдугаар анги зоорийн засвар, ариутгах, цэвэрлэгээний ажлыг сунжруулан, ургац хүлээн авахад саад болж байна. Сэлэнгэ, Дорнод, Хэнтий аймагт шинээр барих арван зоорийн барилгын ажил эхэлсэн төдий байна. 

Ногооны зоорь нь бусад төрлийн агуулах, барилга байгууламжтай харьцуулахад халуун, хүйтэн, чийглэг, салхижуулалт зэрэг технологийн нарийн горимтой онцгой байгууламж билээ. Гэтэл зоорийг тохиолдсон хүмүүс, байгууллага аж ахуйн аргаар гол төлөв барьж байгаа нь технологийн шаардлага хангахгүйд хүрч, үргүй зардал гаргаж байна. тухайлбал, Улаанбаатар хотын ногооны комбинатын механикжсан агуулахуудын ногоо хураах, буулгах төхөөрөмж, салхивчны суваг, агаар үлээх яндан хоолой, хашлага хаалт бүрэн биш, температур, агааржуулалтыг тохируулах төхөөрөмжийг зураг төсөлд зааснаас зөрүүлж хийснээс ногоо хадгалах технологийг зөрчиж их хорогдол гаргах нэг шалтгаан болж байна. Энэ мэт дутагдлыг арилгахын тулд төмс, хүнсний ногооны хорогдол ихтэй зоорийн барилга, төхөөрөмжид зохион байгуулалттай хяналт шалгалт хийж, зураг төслийн дагуу тоноглож төхөөрөмжлөх, засварлах ажлыг ойрын үед хийх хэрэгтэй. 

Нийслэлийн хүнсний томоохон зоориудад бага даацын чингэлэг ашиглах, төмс, хүнсний ногоог хүлээн авах, ялгаж цэвэрлэх, зөөж хураах, ачих. ажлыг механикжуулах туузан дамжуулагчаар тоноглох зэргээр дэвшилт зүйлийг нэвтрүүлэх талаар ногооны комбинатын удирдлага сэтгэл амарлингуй байна. Эдгээр дутагдлыг даруй арилгахын зэрэгцээ, төмс, хүнсний ногоог зоорилох ажлыг гардан хийдэг хүмүүст ногоо ялгах, зэрэглэх, хураах арга ажиллагааг сайтар эзэмшүүлж, тэдний зоорилсон ногоог шалгаж, ажлын чанарыг үнэлэх зэргээр худалдааны байгууллагын нам, захиргаа, хяналтын анхан шатны байгууллагын ажил тодорхой бөгөөд хүн бүрт хүрч байх ёстой. 

Цагийн хүйтэн, хугацааны шахууд хавчигдаж хадгалалт даахгүй, чанар муутай ногоог бөөнөөр зоорилон үргүй зардал гаргадаг дутагдлыг энэ жил давтан гаргахгүйн тулд хатаах, давслах, даршлах аргыг өргөн хэрэглэх талаар хөдөө аж ахуй, худалдааны байгууллага их зүйл санаачлан хийх хэрэгтэй байна. 

Ихээхэн хүч хөдөлмөрөөр ургуулж хурааж авсан төмс, хүнсний ногоог чанартай хэвээр хөдөлмөрчдөд хүргэхийн тулд тээвэрчин, ачигч, зоорийн ажилчин нэг бүр ажилдаа эзний. ёсоор хандаж ажиллах нь чухал байна. 

Ингэж ажиллах нь нэгэнт бий болгосон материаллаг баазыг дүүрэн ашиглах төдийгүй бүх нийтийн хүч хөдөлмөрөөр хураан авсан ургацын хэвийн биш хорогдлыг үлэмж багасган тэр хэмжээгээр хүч хөдөлмөр хэмнэнэ гэдгийг хүн бүрт ухамсарлуулж чадсан эсэхээр хөдөө аж ахуйн болон худалдааны холбогдох газрын нам, олон нийтийн байгууллагын үзэл суртал, зохион байгуулалтын ажлын, үр дүн хэмжигдэх ёстой. 

