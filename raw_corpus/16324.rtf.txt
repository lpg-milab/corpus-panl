№47 (16324)         
1986 оны хоёрдугаар сарын 23.
ХАМТЫН ОЮУН УХААН

Манай эрин үеийн оюун ухаан, нэр төр, нандин чанар болсон коммунист, ажилчны намуудын >> ээлжит их хурлууд тухайлбал, ЗХУКН, БКН, ГНСН, ККН, МАХН, ПАНН, ЧКН, ЮКХ, ВКН зэрэг намуудын их хурал болохын хувьд 1986 он үнэндээ их хурлуудын жил юм. Социалист хамтын нөхөрлөлийн орнуудын ард түмний амьдралд төдийгүй манай гаригийн улс төрийн уур амьсгалд онцгой чухал нөлөө, өндөр ач холбогдолтой түүхэн үйл явдал болдог уламжлал аль хэдийнэ бий болсон ёсоор ах дүү социалист орнуудын коммунист, ажилчны намын их хурлуудыг дэлхийн олон нийт маш их анхаарал, гүн итгэл найдвартайгаар угтаж байна. 

Аугаа их ЗХУ болон социалист хамтын нөхөрлөлийн бусад орны ард түмэн коммунист, ажилчны намуудынхаа удирдлагаар шургуу бүтээлч хөдөлмөр өрнүүлж, амжилтаа амжилтаар бататгаж улс төр, эдийн засаг, соёл, шинжлэх ухааны хамтын ажиллагаа социалист эдийн засгийн интеграцын үндсэн дээр бүхий л талаар гүнзгийрүүлэн хөгжүүлж, социалист ертөнцийн сүр хүчийг улам зузаатгаж, даян дэлхийд энх тайвныг сахин хамгаалах. цөмийн дайны аюулыг сэрэмжлэн зайлуулах, зэвсэглэлээр хөөцөлдөхийг хазаарлан зогсоохын төлөө өөрөөсөө хамаарах бүхнийг хийсээр байна. 

Өнгөрөгч оны эцсээр хамтран боловсруулж баталсан ЭЗХТЗ-ийн гишүүн орнуудын шинжлэх ухаан техникийн дэвшлийн 2000 он хүртэлх цогцолбор Программ болон Варшавын гэрээнд оролцогч улсуудын Улс төрийн Зөвлөлдөх хорооны Софийн зөвлөлгөөн, эдгээр орны удирдагчдын Прагад хийсэн уулзалт дээр боловсруулсан чиг шугамыг ах дүү социалист хамтын нөхөрлөлийн орнуудын коммунист ажилчны намуудын их хурал бүтээлчээр тусгаж, орон бүрийн өвөрмөц нөхцөлд хэрэгжүүлэх арга замыг гүнзгийрүүлэн тодорхойлох нь зүйн хэрэг юм. 

Хэдхэн хоногийн өмнө ажлаа амжилттай дуусгасан Кубын Коммунист Намын Ш их хурал бид бүхний анхаарлын төвд байсан бөгөөд Латви Америкийн анхны хувьсгалт улсаас чөлөөт Кубын ард түмний социалист байгуулалтын замаар улам дэвшин хөгжих хэтийн сайхан төлөвийг яруу тодорхой заалаа. 

Дэлхийн коммунист ажилчны хөдөлгөөний хамгийн туршлагатай отряд Лениний намын их хурал зөвлөлүүдийн орны нийслэл Москва хотод нөгөөдөр нээгдэх тэр түүхт өдрийг манай гаригийнхан сэтгэл догдлон хүлээж байна. ЗХУКН-ын XXVII их хурал марксизмленинизмийн онол, улс төр, практикийн дэлхий дахины түгээмэл ач холбогдолтой, суурь том бүтээл Зөвлөлт Холбоот Улсын Коммунист Намын шинэчлэл боловсруулсан Программ, ЗХУКН-ын Төв Хорооны улс төрийн илтгэл, ЗСВНХУ-ын эдийн засаг, нийгмийг XII таван жилд болон 2000 он хүртэлх хугацаанд хөгжүүлэх үндсэн чиглэл зэрэг маш чухал баримт бичгүүдийг хэлэлцэх болно. 

Социализм анхлан байгуулагч пионер болсон зөвлөлтийн аугаа их ард түмэн, коммунистууд намынхаа их хурлыг угтаж асар их ажлыг хийж, гайхамшигтай амжилт гаргасан бахархалтай дүнгээр их хуралдаа бэлэг барьж байна. 

Цөмийн дайны аюул занал улам ихсэж, олон улсын байдал нэн түгшүүртэй болж, дэлхий ертөнц дайны ирмэг дээр тулж ирсэн өнөөгийн нөхцөлд ЗХУКН, коммунист, ажилчны намууд хүн төрөлхтний соёл иргэншлийг цөмийн сүйрлийн аюулаас аврах интернационалч үүргээ хэрэгжүүлэх үүднээс цөмийн зэвсгийг тодорхой үе шатанд хорогдуулан, улмаар энэ зууны эцэс гэхэд манай гаригийг тэрхүү хөнөөлт зэвсгээр бүрмөсөн ангижруулах, сансарт зэвсгээр хөөцөлдөхөөс татгалзах зэрэг цаг үеийн шаардлагаас урган гарсан бодит үндэслэлтэй цогцолбор шинэ санал санаачилгыг эрс шийдэмгий ял тодоор зоримог дэвшүүлсэн нь дэлхий дахины шударга улс түмний талархлыг хүлээж, хүн төрөлхтний гэрэлт ирээдүйд ятгах илтгэлийг бататгаж байна. 

Цөмийн хөнөөлт зэвсгийг ойрын ирээдүйд бүрэн устгах, пуужин цөмийн дайны аюулыг эгнэгт арилгах хамгийн дөт шулуун, бодит боломжтой замыг коммунист ажилчны намуудын их хурал дахин тодорхойлон зааж, түүнийг хэрэгжүүлэх арга замыг хамтын мэргэн ухаанаар шүүн хэлэлцэн боловсруулах нь лавтай гэсэн итгэл манай гаригийн сая сая эгэл жирийн хүний сэтгэл зүрхийг зүй ёсоор эзэмдэж байна. 

МАХН, манай коммунистууд ч мөдхөн хуралдах МАХН-ын ээлжит XIX их хурлынхаа индэр дээрээс ах дүү коммунист ажилчны намуудтай дуу хоолойгоо нийлүүлэн аливаа мөлжлөгийн эсрэг энх тайван, ардчилал, социализмын ялалтын төлөө цаашид ч цуцалтгүй тэмцэх шийдвэр төгс байгаагаа нэгэн дуугаар илэрхийлэх болно. 

Үүсэн байгуулагдахаасаа эхлээд Лениний намын онол, улс төр, практикийн үйл ажиллагааны арга барил туршлага болон ах дүү намуудаас цаг үргэлж бүтээлчээр суралцаж өөрийн өвөрмөц нөхцөлд ажил хэрэгчээр хэрэглэж ирсэн МАХН, монголын коммунистууд нийт хөдөлмөрчин ЗХУКН-ын болон социалист бусад орны намын их хурлуудад урьдын адил ах дүүгийн ёсоор анхаарлаа хандуулж байна. 

Үндэсний программуудад тулгуурлан боловсруулсан ЭЗХТЗЯ-ийн гишүүн орнуудын шинжлэх ухаан техникийн дэвшлийн 2000 он хүртэлх цогцолбор Программыг хэрэгжүүлснээр өөр хоорондын хамтын ажиллагааг хөгжүүлэх, үйлдвэрлэлийг дагнах, хорших, ЭЗХТЗ-ийн гишүүн орнуудын материалтехникийн баазыг бэхжүүлэх, дэлхий дахинд социализмын нэр хүнд, үлгэрлэн татах хүчийг нэмэгдүүлэх том зорилтыг хэрэгжүүлэх арга замыг тодорхойлоход ах дүү коммунист, ажилчны намуудын их хурлууд жинтэй хувь нэмэр оруулж, социалист байгуулалтын онол, практикийн эрдэнэсийн санг улам баяжуулах нь дамжиггүй юм. 

Манай яам, коммунистууд, нийт хөдөлмөрчин ЗХУКН болон ах дүү социалист орнуудын коммунист, ажилчны намуудын их хуралд анд нөхрийн халуун баяр хүргэж тэдгээрийн үйл ажиллагаанд их амжилт өндөр үр дүнг чин сэтгэлээсээ хүсэн ерөөж байна. 

