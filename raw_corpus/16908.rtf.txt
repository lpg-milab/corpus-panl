№5  (16908]
1988 оны нэгдүгээр сарын 6.
 МАЛЧДЫН ЭМНЭЛЭГ

" Эмнэлгийн болон малчдын хөдөл. мөр хамгааллын үйлчилгээ хөдөөд мэдэгдэхүйц хоцрогдонгуй байна. Үүнтэй холбогдуулан сумын их эмчийн салбарыг таван жилээс эхлэн сумын эмнэлэг болгож өргөтгөх хүүхдийн эмч, эх баригч зэрэг мэргэжилтнээр хангах, бригад, хэсгийг бага эмчийн үйлчилгээнд хамруулах арга хэмжээ авах нь зүйтэй " гэж МАХН-ын Төв Хорооны IV бүгд хурал дээр нөхөр Ж. Батмөнх зааж хэлсэн юм. Үнэхээр хөдөөгийн хүн амд хамгийн ойр дөт бөгөөд тэдэнд эмнэлгийн тусламж үзүүлэх үндсэн нэгж нь сумын эмнэлэг бөгөөд одоо улсын хэмжээгээр сумын эмнэлэг 292, сум дундьн эмнэлэг 32, их эмчийн салбар 19 ажиллаж байна. Ховд аймгийн Үенч сумын их эмч Ц. Даваа, Өвөрхангай аймгийн Бүрд сумын их эмч, БНМАУ-ын Ардын Их Хурлын депутат Д. Даажамба нарын зэрэг тэргүүний эмчийн эрхэлсэн эмнэлгүүд малчдыг урьдчилан сэргийлэх үзлэг, тарилгад бүрэн хамруулж, өвчлөлийг цаг алдалгүй таних. зөв оношлон тууштай эмчилж бага насны хүүхдийг сүү, сүүн бүтээгдэхүүнээр тасралтгүй ханган витаминжуулж, чийрэгжүүлэн, жирэмсэн эмэгтэйчүүдэд тал бүрийн халамж тавих, сумын захиргаа, олон нийтийн байгууллагын хүч, анхаарлыг хүн амын эрүүл мэндийн асуудалд төвлөрүүлэн үр бүтээлтэй санаачилгатай ажиллаж сумын хөдөлмөрчдийн эрүүл мэндийн байдлыг мэдэгдэхүйц сайжруулж чаджээ. Иймэрүү сайн ажиллагаатай эмнэлэг, эмч нарын эгнээг улам өргөтгөж МАХН-ын Төв Хороо IV бүгд хурлын заалтыг шуурхай хэрэгжүүлэх ажилд шамдан орох хэрэгтэй болж байна. Юуны урд одоогийн байдлаар хөдөөгийн арван мянган хүн амд эмнэлгийн ор 63, их эмч 7, 2, эмнэлгийн дунд мэргэжилтэн 44 ногдож, хот газрын нэг иргэн жилд их эмчийн үзлэгт 10 11 удаа орж байхад хөдөөгийн малчид, хөдөлмөрчид дунджаар дөнгөж дөрвөн удаа хамрагддаг байдлыг өөрчилж, зөрөөг арилгахад зохион байгуулалтын тодорхой арга хэмжээ авбал зохино. Нөгөө талаар малчид, тариаланчдад эмнэлгийн үндсэн нарийн мэргэжлийн тусламж үзүүлэх үүрэгтэй сум дундын эмнэлэг, түүнчлэн одоо ажиллаж байгаа сумын эмнэлгүүдийн материаллаг бааз хүч чадлыг өнөөгийн шаардлагын түвшинд хүргэх, тухайлбал, сумын болон сум дундын эмнэлэг, эмийн сангийн жар гаруй хувь нь зориулалтын бус барилгатай, цэвэр, бохир усны системд холбогдоогүй, сумын төв, бригад, фермийн холбоо, цахилгаан гэрэлтүүлэг байнгын найдвартай ажиллах боломж муутай байдлыг өөрчлөх ёстой. 

Сумын эмнэлгүүдийн 55, 5 хувьд лабораторийн, 84 хувьд рентгений шинжилгээ хийх боломжгүйгээс гадна нөхөн сэргээх эмчилгээний багаж бусад тоног төхөөрөмж хэрэгцээт эм, урвалж бодисоор үе үе гачигддаг доголдлыг арилгах улмаар сумдаас эмнэлгийн нарийн мэргэжлийн тусламж авах шаардлагатай хүмүүсийн 6070 хувь нь аймгийн нэгдсэн эмнэлэгт, үлдэх хувь нь нийслэлийн эмнэлэг, төвүүдэд ирж нарийн мэргэжлийн эмч нарын үзлэг, шинжилгээнд хамрагдахаас аргагүйд хүрдэг өнөөгийн хоцрогдлыг эрүүлийг хамгаалах салбарын бүх шатны удирдлага ялангуяа орон нутгийн нам, улсын байгууллага анхаарч, арга хэмжээ авах ёстой. Хөдөөгийн хүн амд эмнэлгийн нарийн мэргэжлийн тусламжийг улам ойртуулах, амбулаторийг өргөтгөн, урьдчилан сэргийлэх ажилд диспансерийн аргыг тууштай, чанартай, үр нөлөөтэй хэрэглэж хот, хөдөөгийн ялгааг арилгах нь эрүүлийг хамгаалах байгууллагуудын нэг үндсэн зорилт болж байна. Гэтэл орон нутгийн олонхи эмнэлэг санаачилга муутай ажилладгаас хөдөө аж ахуйн цаг үеийн ажлыг угтуулан малчид механикжуулагчдын дунд урьдчилан сэргийлэх үзлэг хийж, өвчтэй хүмүүсийг төлөвлөгөөтэй эрүүлжүүлэх, тэдний хөдөлмөрийг зохицуулах, жирэмсний болон төрсний дараахь амралт, эмийн чөлөөг эдлүүлж хэвшүүлэх арга хэмжээг зохион байгуулахгүй, эмнэлгийн яаралтай буюу төлөвлөгөөт тусламжийг үзүүлэхэд хугацаа алдах зэрэг дутагдал гаргасаар байгааг даруй арилгах шаардлагатай байна. 

Төл хүлээн авах, газар тариалангийн кампанит ажил, отор, саалийн хугацаанд малчид, тариаланчдад тодорхой графикаар эмнэлгийн шуурхай тусламж үзүүлж байхын зэрэгцээ сумын нийт хүн амд ариун цэвэр, эрүүл ахуйн мэдлэг, дадлага эзэмшүүлэх эрүүл мэндээ өөрөө хянах зарчим хэвшүүлэхэд биечлэн туслах нь сумын эмнэлгийн шууд үүрэг мөн. 

Малчин эмэгтэйчүүд, тэдний хүүхдийн өвчлөл, эндэгдэл харьцангуй өндөр байгааг хаа сайгүй анхаарч хөдөөгийн жирэмсэн эмэгтэйчүүдийн болон бага насны хүүхдийн эрүүл мэндэд тавих диспансерийн хяналтыг сайжруулах хэрэгтэй байна. Бага насны хүүхдийг чийрэгжүүлэх, тэднийг шаардлагатай хоол хүнсний зүйлээр тасралтгүй хангах, эхчүүдийн амрах байранд малчин эх бүрийг төрөхийн өмнө, амаржсаны дараа тав тухтай амраах нөхцөлийг бүрдүүлж, амрах байрыг малчин, тариаланч эмэгтэйчүүдийн дунд эрүүл аж төрөх ёсыг хэвшүүлэх, хүүхэд асарч, сувилахад сургах хөв болгохыг сумын эмнэлэг онцгой анхаарах ёстой. 

Малаас хүнд халддаг өвчнөөс урьдчилан сэргийлэх ажлыг оновчтой зохион байгуулж, сум, бригад, хэсэг, фермийн төвийн болон малчдын ундны усны эх булагт ариун цэвэр, халдвар судлалын байнгын чанартай хяналт тогтоож, усан хангамжийг сайжруулах талаар аймгийн эрүүлийг хамгаалах газар, сумын захиргаа, холбогдох бусад байгууллагын хүч туслалцааг авч байх нь сумын эмнэлгийн чухал үүрэг мөн. МАХН-ын Төв Хорооны IV бүгд хурлын шийдвэрийн дагуу сум дүндын нэгдсэн эмнэлгийг оновчтой байршуулж, сумын эмнэлгийг өргөтгөн бэхжүүлж, мэргэжлийн эмч, ажилтнаар бүрэн хангаж, малчид, тариаланчдад хэрэгцээт эм, ариун цэврийн барааг шуурхай хүргэх арга хэмжээг дэс дараатай авч хэрэгжүүлэх хэрэгтэй байна. Тэрчлэн МҮЭ-ийн Төв Зөвлөл, Хөдөө аж ахуй, хүнсний үйлдвэрийн Яам, Эрүүлийг хамгаалах Яам хамтран малчид, хөдөө аж ахуйн мэргэжилтний хөдөлмөр хамгааллын иж бүрэн арга хэмжээг ойрын хугацаанд боловсруүлж, мөрдүүлбэл зохино. 

Төв орон нутгийн намын байгууллагууд манай орны эдийн засгийн хөгжлийн үндэс хөдөө аж ахуйн салбарт ажиллагчдын эрүүл мэндийг хамгаалж, хөдөлмөрийн нөхцөлийг сайжруулж, бүтээлч чадварыг нэмэгдүүлэх иж бүрэн арга хэмжээний бүрэлдэхүүн хэсэг эмнэлгийн үйлчилгээг төгөлдөржүүлэхэд улс, хоршоолол, олон нийт, эрүүлийг хамгаалах байгууллагын хамтын хүч чармайлтыг нэгтгэн зохион байгуулж, удирдан чиглүүлж, байнгын хяналт, өндөр шаардлага тавьж ажиллах ёстой. 

