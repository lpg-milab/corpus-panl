ОНРТ-ийн ерөнхий захирлын томилгоог шүүх хоригложээ

Олон нийтийн радио, телевиз (ОНРТ)-ийн Үндэсний зөвлөл арваннэгдүгээр сарын 26-нд 15 тоот тогтоол гаргаж Ерөнхий захирлаар Боролдой студийн захирал С.Мягмарыг томилохыг завджээ.
Гэвч тус зөвлөлийн гишүүн Ж.Занаа, Р.Бурмаа, Н.Золжаргал, Н.Буянбадрах нар "Дарга Н.Содномдорж нь уг тогтоолыг ирц хүрээгүй байхад санал хураасан. Мөн сонгон шалгаруулалтад оролцсон С.Мягмар нь материалаа ирүүлэхдээ өр төлбөргүй, ял шийтгэлгүй гэсэн тодорхойлолт Цагдаагийн байгууллагаас аваагүй" гэсэн хоёр үндэслэлээр шүүхэд өгчээ. Нийслэлийн Баянгол дүүргийн шүүх тэдний өргөдлийг хүлээн авч шүүгчийн 31/54 тоот захирамж гаргажээ. Шүүгчийн захирамжийн захирамжлах хэсгийн нэгдүгээрт, "ОНРТ-ийн Үндэсний зөвлөлийн 2005 оны арваннэгдүгээр сарын 26-ны 15 тоот тогтоолын биелэлтийг хориглосугай" гэж заажээ. Ийнхүү шүүх ОНРТ-ийн Удирдах дээд байгууллагын дээрх тогтоолыг хориглосноор С.Мягмар ерөнхий захирлаар томилогдох боломжгүй болж байгаа юм. Тэгээд ч тэрбээр 1998 онд МРТХЭГ-ын дэргэдэх "Боролдой" студийг "Монгол кино" нэгтгэлд балансаас баланст шилжүүлэхэд 151 төрлийн 125 сая төгрөгийн тоног төхөөрөмжийг зувчуулж байжээ. Олон нийтийн радио, телевиз / ОНРТ/-ийн Үндэсний зөвлөл арваннэгдүгээр сарын 26-нд 15 тоот тогтоол гаргаж Ерөнхий захирлаар Боролдой студийн захирал С.Мягмарыг томилохыг завджээ. Гэвч тус зөвлөлийн гишүүн Ж.Занаа, Р.Бурмаа, Н.Золжаргал, Н.Буянбадрах нар "Дарга Н.Содномдорж нь уг тогтоолыг ирц хүрээгүй байхад санал хураасан. Мөн сонгон шалгаруулалтад оролцсон С.Мягмар нь материалаа ирүүлэхдээ өр төлбөргүй, ял шийтгэлгүй гэсэн тодорхойлолт Цагдаагийн байгууллагаас аваагүй" гэсэн хоёр үндэслэлээр шүүхэд өгчээ. Нийслэлийн Баянгол дүүргийн шүүх тэдний өргөдлийг хүлээн авч шүүгчийн 31/54 тоот захирамж гаргажээ. Шүүгчийн захирамжийн захирамжлах хэсгийн нэгдүгээрт, "ОНРТ-ийн Үндэсний зөвлөлийн 2005 оны арваннэгдүгээр сарын 26-ны 15 тоот тогтоолын биелэлтийг хориглосугай" гэж заажээ. Ийнхүү шүүх ОНРТ-ийн Удирдах дээд байгууллагын дээрх тогтоолыг хориглосноор С.Мягмар ерөнхий захирлаар томилогдох боломжгүй болж байгаа юм. Тэгээд ч тэрбээр 1998 онд МРТХЭГ-ын дэргэдэх Боролдой студийг "Монгол кино" нэгтгэлд балансаас баланст шилжүүлэхэд 151 төрлийн 125 сая төгрөгийн тоног төхөөрөмжийг зувчуулж байжээ. Энэ талаар шүүхийн шийдвэр гарч түүнд төлбөр тавигдсан байна. Өнгөрсөн долоон жилийн хугацаанд тэрбээр юухан хээхнээр ам хаасаар одоо 40-50 сая төгрөгийн үлдэгдэл байгаа нь баримтаар тогтоогджээ. Хөдөлгөөнгүй баримт байгаа учир С.Мягмар цагдаагийн байгууллагаас өр төлбөргүй гэсэн тодорхойлолт авч чадаагүй бололтой. Түүнээс гадна С.Мягмарыг томилсон гэх 15 тоот тогтоол, мөн түүний өр төлбөрийн талаар Үндэсний зөвлөлийн хурлаар өнгөрсөн долоо хоногийн баасан гаригт хэлэлцэхээр шийдсэн боловч дарга Н.Содномдорж бас бус гишүүдийн хамт хурлаа хаяснаар уг хуралдаан гацжээ. Үндэсний зөвлөлийн хурал гацаад зогсоогүй ОНРТ-ийн ерөнхий захирлыг хуулиас гадуур өнгөрсөн мягмар гаригт томилжээ. Үндэсний зөвлөлийн дарга Н.Содномдорж С.Мягмарт шүүгчийн захирамж, ОНРТ-ийн хууль, ерөнхий захирлыг томилох журам зэргийг зөрчиж, ОНРТ-ийн захирлын болон санхүүгийн эрхийг шилжүүлжээ. Уг нь ОНРТ-ийн ерөнхий захирлыг томилох хүртэл тодорхой хугацаа шаардлагатай байсан учир уг телевизийн ерөнхий захирлын үүрэг гүйцэтгэгчээр МҮРТХЭГ-ын дарга Б.Ганболдыг түр томилсон юм байна. Түүнийг томилсон уг тогтоолд "ОНРТ-ийг хуулийн дагуу ХЗДХЯ-нд албан ёсоор бүртгүүлэх, ерөнхий захирлыг сонгон шалгаруулж томилоход тодорхой хугацаа шаардлагатай байгааг үндэслэн ТОГТООХ нь: Нэг. Энэ хугацаанд РТХЭГ-ын даргын үүрэгт ажлыг үргэлжлүүлэн түр гүйцэтгэхийг Б.Ганболдод даалгасугай. Хоёр. РТХЭГ-ын дарга Б.Ганболдод даалгах нь: 1. РТХЭГ-ын орон тоо бүтцийг хэвээр байлгах 2. Цалин болон урсгал зардлаас бусад гурван сая төгрөгөөс дээш хэмжээний санхүүгийн гэрээ хэлцэл болон мөнгөнд шилжүүлэг хийх тохиолдолд Үндэсний зөвлөлөөс зөвшөөрөл авах 3. РТХЭГ-ын өмч хөрөнгөнд хөдөлгөөн хийхгүй байх 4. РТХЭГ-ын бичиг баримт, алтан фонд, мэдээллийн сан, архивын хадгалалт хамгаалалтад хяналт тавих" гэж дурьдаад Үндэсний зөвлөлийн дарга Н.Содномдорж гарын үсэг зурсан байна. Н.Содномдорж өнгөрсөн хугацаанд ерөнхий захирлыг томилох эрх зүйн чадамжгүй, үүрэг гүйцэтгэхийг томилсон хоёр тогтоолд гарын үсэн зуржээ. Гэтэл Үндэсний радио, телевизийн хөрөнгийг манаж байх үүрэг гүйцэтгэгчийн тогтоолоо хүчингүй болголгүйгээр эрх зүйн чадамжгүй тогтоолоо хэрэгжүүлэх алхмыг хийлээ. Тэгэхээр тэр хүнд хууль зүй гэдэг юм үйлчилдэггүй бололтой. Түүний энэхүү алхмыг Үндэсний зөвлөлийн зарим гишүүд хувийн сонирхолтой нь холбож тайлбарлаж байгаа юм. Н.Содномдоржид С.Мягмарыг томилох сонирхол давамгайлж байгаа учраас хуулиас гадуур томилгоо хийсэн гэж тэд үзэж байна. Түүнийг ийм алхам хийхэд түлхээс буюу зөвлөгөө өгч байгаа гол цэг нь Шадар сайд Ч.Улаан, ХХАА-н сайд Д.Тэрбишдагва нарын өрөө гэнэ. Тэрбээр намынхаа нэрийг барьж Үндэсний зөвлөлийн зарим гишүүдийг дарамталдаг юм байна. Уг нь хууль дүрэм, журам зааврын дагуу бол ОНРТ-ийн ерөнхий захирлын сонгон шалгаруулалт дуусах ёстой. Дараа нь тэрхүү ерөнхий захирал ямар эрх үүрэгтэй, хэдэн төгрөгийн цалинтай, ямар бүтэцтэй ажиллах талаар гэрээ хийгдэх ёстой аж. Тэрхүү гэрээг Үндэсний зөвлөлийн хурлаар хэлэлцэж батлаад дарга Н.Содномдорж тамга дарж, гарын үсэг зурж баталгаажуулах ёстой байжээ. Гэтэл Үндэсний зөвлөл гэрээг нь хэлэлцээгүй дарга Н.Содномдоржид гарын үсэг зурах зөвшөөрөл олгоогүй байна. Гэвч харамсалтай нь Н.Содномдорж ОНРТ-ийн тамгыг С.Мягмарт булаан авч өгч ОНРТ-д төрийн эргэлт хийчихжээ. ОНРТ нь 70 тэрбум төгрөгийн үндсэн хөрөнгөтэй, 10 орчим тэрбум төгрөгийн эргэлтийн хөрөнгөтэй газар гэнэ. Тэр бүхэн өнөөдөр хууль бусаар С.Мягмарын гарт шилжлээ. Хууль бусаар хөрөнгө эзэмшдэг аргад хамгийн сайн суралцсан нь ХХАА-н сайд Д.Тэрбишдагва. С.Мягмар түүний хадам ах юм билээ. Тэр жишгээр ОНРТ-ийг мэдэлдээ авах гэж мэрийж байна. Түүний хүсэл биелсэн тохиолдолд Боролдой студи ОНРТ болж, ОНРТ Боролдой студи болно. 
Г.Эрдэнэбат
