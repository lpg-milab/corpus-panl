№267 (16230)
1985 ОНЫ АРВАН НЭГДҮГЭЭР САРЫН 6.
Шинийг санаачлагч

Хувьсгалын жилүүдэд манай хөдөлмөрчдийн сэтгэн бодох чадвар тал бүрээр хөгжиж, зохион бүтээх авьяас нь дэлгэрч, шинийг санаачлагч гэдэг ойлголт цоо шинээр бий болж улмаар тэдний эгнээ өргөжин тэлсээр байна. 

Үйлдвэрлэл, хөдөлмөрийн зохион байгуулалт, технологийг боловсронгуй болгож, бүтээгдэхүүн ажил үйлчилгээний чанарыг сайжруулан, үйлдвэрлэлийн үр ашгийг дээшлүүлэх зорилтыг шийдвэрлэхэд шинийг санаачлагчдын авьяас, санаачилга чиглэж байна. Ажилчин, малчин, сурагч, оюутан, инженер, эмч, багш зэрэг янз бүрийн ажил мэргэжлийн 80 гаруй мянган авьяастныг монголын шинийг санаачлагчдын нийгэмлэг эгнээндээ нэгтгэсэн их хүч болон өргөжлөө. Шинийг санаачлагчдын ийм их хүчийг улс орны хөгжлийн хурдыг түргэтгэх, үйлдвэрлэлийн ажиллагааг боловсронгуй болгох, хөдөлмөрийн бүтээмжийг дээшлүүлэн, ахуйн соёлыг хэвшүүлэхэд үр өгөөжтэй ашиглах нь чухал юм. 

Шинэ санаачилгыг үйлдвэрлэлд төлөвлөгөөтэй нэвтрүүлэх, шинийг санаачлагчдын бүтээлч идэвхийг өрнүүлэх талаар идэвхтэй ажилладаг олон арван аж ахуй, үйлдвэрийн газар манайд бий бөгөөд тэдний дотроос арьс ширний үйлдвэрийн нэгдлийн удирдлага багагүй туршлага хуримтлуулжээ. Энэ нэгдлийн 400 гаруй шинийг санаачлагч хоёр зуугаад шинэ санаачилга өнгөрч байгаа таван жилд үйлдвэрлэлд нэвтрүүлж, олон арван сая төгрөгийн хэмнэлт гаргаж, нэмэгдэл хуримтлал бий болгожээ. Шинийг санаачлагчдын хамтлагийн зохион бүтээсэн техник, технологиор халиман цавууны үйлдвэр байгуулсны гадна хэд хэдэн цех ашиглалтад оруулжээ. Тухайлбал, арьс ширний чанарын хамгаалалтад хэрэглэсэн давсыг цэвэрлэж дахин ашиглан санаачилга жилд сая гаруй төгрөгийн цэвэр ашиг өгч байна. Нэгдлийн удирдлага үйлдвэрлэлийн төлөвлөгөө, уралдааны үүргийг биелүүлэхэд түлхэц өгч чадах тулгамдсан асуудлуудыг сонгон авч тэдгээрийг шийдвэрлэх зорилтыг шинийг санаачлагчдын өмнө дэвшүүлэх, гарсан саналыг бага гэхгүй анхаарч дэмжих, төлөвлөгөөтэй нэвтрүүлэхэд хөдөлмөрийн хамт олны идэвх чармайлтыг төвлөрүүлэн ажилладаг нь ийм үр дүнд хүрэхийн үндэс болжээ. 

Дуусч буй таван жилийн эхний дөрвөн жил хагасад улсын хэмжээгээр үйлдвэрлэлд нэвтрүүлсэн шинэ бүтээл, оновчтой саналын тоо урьд үеийнхээс 1, 4 дахин, эдийн засгийн үр ашиг хоёр дахин нэмэгджээ. БНМАУ-ын төрийн шагналт, шинийг санаачлагч Д. Цэвэгжав, БНМАУ-ын Ардын Их Хурлын депутат Г. Очирбат нар гар хөдөлмөрийг механикжуулах материал, хөдөлмөр хэмнэх чиглэлээр 50 шахам ШБОС нэвтрүүлснээс гадна VII таван жилийн төлөвлөгөөг хугацаанаас нь өмнө биелүүлсэн байна. 

Эдийн засаг, техникийн тодорхой хэрэгцээг тусгаж, нийгмийн захиалгыг биелүүлэхэд шинийг санаачлагчид бүтээлээ зориулдаг онцлогтой юм. Улс ардын аж ахуйн Үндсэн салбар хөдөө аж ахуйн үйлдвэрлэлийг эрчимжүүлэх, эх орны үйлдвэрүүдийн бүтээгдэхүүний чанарыг Сайжруулах, экспортын нөөцийг нэмэгдүүлэхэд шинэ санаачлагчид тодорхой хувь нэмэр оруулж, малын тэжээл бэлтгэх, арьс шир боловсруулах, байгалийн зарим нөөц ашиглах зориулалтын хэд хэдэн цехийг тэдний санаачилгад дулдуйдан хот, хөдөөд байгуулан ашиглалтад оруулснаас 300 мянгаад сая гаруй төгрөгийн жилийн цэвэр ашиг олж байна. 

Шинэ санаачилгын дотор шинэ бүтээлийн эзлэх хувь өмнөх таван жилийн мөн үеийнхээс 1, 8 дахин өссөний дотор эрдэм шинжилгээний ажилтнуудын бүтээл 70 хувийг эзэлж, нэг саналд ногдох ур ашиг, олон арван сая төгрөгөөр өсчээ. Шинэ нэр төрлийн эм, биобэлдмэл, ургамлын сорт, малын үүлдэр угсаа, нутгийн омог гаргаж, Гадаадын шилдэг ололтын түвшинд хүрсэн технологи, зарим тоног төхөөрөмжийг зохион бүтээх үйлдвэрлэлд нэвтрүүлэн, микропроцессор бүхий туслах төхөөрөмжүүдийн зориулалтыг өөрчлөн сургалт, судалгаа шинжилгээний Практикт амжилттай ашиглах болсон нь шинийг санаачлагчдын өсөлтийн түвшинг харуулж байна. 

Хоёр жил тутам хийдэг ШВОС-ын улсын үзлэг шилдэг бүтээлийн үзэсгэлэн шинийг санаачлах хөдөлгөөнийг дэмжин дэлгэрүүлэх, хөдөлмөрчдийн техникийн сэтгэлгээг Хөгжүүлэхэд нөлөө үзүүлж байна. Гэвч урьд онуудад хийсэн улсын үзлэгийн дүнгээс үзэхэд манай зарим байгууллага завхан үзэсгэлэнд тавих үзмэрийн төлөө хөөцөлдөх, шинэ зүйл бүтээхийг шинийг санаачлагч бүтээлч бригадад даатгаад орхих, зохиогчийн эрхийг хамгаалах, биет загварыг бэлтгэх олноор үйлдвэрлэхэд нь дэмжлэг туслалцаа үзүүлдэггүй дутагдал нийтлэг байна. Иймэрхүү хэлбэрдэх хандлагыг шийдэмгий өөрчилж хөдөлмөрчдийн шинийг санаачлах хүсэл тэмүүлэлд бодитой дэмжлэг үзүүлэх, санаачилсан зүйлийнхээ Техник, эдийн засгийн тооцоо хийх, эх загварыг бэлтгэх, турших, үйлдвэрлэлд нэвтрүүлэхэд албан байгууллага, инженерүүд ажилчдад ажил хэрэгчээр тусгаж байвал зохино. Шинийг санаачлагч, авьяаслаг хүмүүсийн бүтээлч санаачилгыг аль болохоор дэмжин, ажиллах материаллаг нөхцөл, цаг бололцоогоор хангах, ер нь санаачилгыг олон түмний гүнээс оргилуулахад бүтээлч уур амьсгалыг бий болгох нь нам, улс, ХЗЭ, үйлдвэрчний байгууллага шинийг санаачлагчдын нийгэмлэгийн бүх шатны зөвлөлүүд шийдвэрлэх үүрэг гүйцэтгэх ёстой. 

Шинийг санаачлагчийн оюуны бүтээлийн биежсэн хэлсэн шинэ бүтээл оновчтой санал, бүтээгдэхүүний загвар нь социалист өмч, төлөвлөлтийн үндсэн объект мөн үйлдвэрлэл, санхүүгийн төлөвлөгөөг боловсруулах, батлах бүх үе шатанд ямар санаачилга нэвтрүүлж хичнээн хэмнэлт олох, өртөг, зардал хямдруулах ямар нөөц бололцоо байгааг тооцоолж, түүнийг ашиглах арга замыг бодолцож байвал зохино. 

Хөрөнгө оруулалтаар шинэ техник, төхөөрөмж авахыг урьдал болгох, урьд жилүүдийн гүйцэтгэлд тулгуурлан шинэ санаачилгын төлөвлөгөөний үзүүлэлтийг механикаар нэмэгдүүлэх зэрэг хоцрогдсон аргаас шийдвэртэй ангижирч, шинэ санаачилга, тэргүүн туршлагыг нэвтрүүлэхэд Хөдөлмөрийн хамт олны бүтээлч идэвхийг дайчилж үйлдвэрлэлийн үр ашиг, төлөвлөгөөт үзүүлэлтүүдийг дээшлүүлэхэд үйлдвэрийн газар, яамдын төлөвлөгөө, санхүү, техникийн албад идэвхтэй ажиллах ёстой. Шинийг санаачлагчид, тэдний санаачилга бүтээл бол манайд байгаа томоохон нөөц учраас ур бүтээлтэй ашиглаж, эцсийн дүнгээр тооцож байвал зохино. 

Шинийг санаачлагчдын бүтээлч хүч, анхаарлыг улс ардын аяс ахуйн голлох салбарт төвлөрүүлж үйлдвэрлэлийн ажиллагааг боловсронгуй болгох, түүхий эд, түлш, эрчим хүч, ажиллах хүч хэмнэх, бүх төрлийн хоёрдогч нөөц, хаягдлыг ашиглах, хөдөө аж ахуйд малчид, тариаланчдын ажилд бага механикжилт нэвтрүүлж хөдөлмөрийн бүтээмжийг ахиулан, үйлдвэрлэлийн үр ашиг, чанарын үзүүлэлтийг дээшлүүлэх нар, ус, салхины эрчим хүчийг ашиглах зэрэгт голлон анхаарах нь чухал байна. 

МАХН-ын XIX их хурал угтсан хөдөлмөр бүтээлийн өрнүүн амжилтыг улам арвижуулахад шинийг санаачлагчид жинтэй хувь нэмэр оруулахын тулд амьдрал үйлдвэрлэлийн гүнд орж ЗХУ болон ах дүү социалист орны туршлагыг бүтээлчээр судлан, авьяас билгээ дайчлан санаачилгаа идэвхжүүлэх талаар зүй ёсны шаардлага тул байна. 

