№295 (16885)
1987 оны арван хоёрдугаар сарын 10.
УЛС ТӨРИЙН ШИНЭ СЭТГЭЛГЭЭНИЙ ЯЛАЛТ

Дэлхий нийтийн ашиг сонирхлыг тэгш чадах бух нийтийг хамарсан улс төрийн амин ач холбогдолтой том үйл явдал хүн төрөлхтөнд тохиолдлоо. Зөвлөлт, америкийн дээд нийтийн уулзалтаар дунд болон ойр тусгасан пуужинг бүрмөсөн устгах тухай Гэрээнд Горбачев, Рональд Рейган нар гарын үсэг стратегийн давшилтын зэвсгийг 50 хувь тухай асуудлыг хөндөж ярьсан нь манай. . . төрийн сэтгэлгээнд шинэ үеийг нээлээ. 

Хорин нэгдүгээр зууныг цөмийн зэвсэггүй тухайд коммунистууд, шударга хүн төрөлхтөн мөрөөдөл манай гаригийн хүн ардын хүсэл илтгэж, цөмийн зэвсгийг бүрмөсөн устгах энэрэнгүй их үйл хэргийн эхийг тавьж, цөмийн их нөөц бүхий хоёр том гүрний удирдагчид тодорхой тохиролцоонд хүрсэн байна. 

Манай гаригийн хүн ардын амьдралд түүхэн хатуу сорилт шалгалтын эгзэгтэй зааг тулж ирсэн өнөө үед улс төрийн зориг тэвчээр гаргаж, эрүүл саруул ухаан зарж өөрчлөн байгуулалтын хувьсгалжуулагч үзлийг олон улсын бодлогод ленинчээр хэрэгжүүлж эхэлсэн ЗХУКН, Зөвлөлт засгийн газар, зөвлөлтийн ард түмэн социалист ололтоо хамгаалах зорилгоор бүтээсэн зэвсгээ бүх нийтийн эрх ашгийн үүднээс устгах эрэмгий зоригтой үүсгэл санаачилга, түүхэн гавьяат үйлсийг эхэллээ. 

Амьдрал, соёл иргэншлийг цаашид оршин тогтнох, хөгжин дэвших баталгаатай болгож, улс орнууд энх тайвнаар зэрэгцэн орших, тэгш, үр бүтээлтэй хамтын ажиллагааг хөгжүүлэх замыг цэвэрлэж хэтийн сайхан төлөв бий болгож, дэлхий ертөнцийг цөмийн зэвсгээс ангижруулах гүн их итгэлийг төрүүлсэн энэ уйл явдал олон улсын амьдрал, улс төрийн бодлогод нааштай эргэлт гаргалаа. Зөвлөлт, америкийн дээд хэмжээний уулзалтын нэг гол сэдэв нь их хөдөлмөр зарж, лут тэвчээр, эрүүл саруул ухаан гаргаж тохиролцоонд хүрсэн ололт туршлагаа улам бататган үргэлжлүүлж, стратегийн давшилтын зэвсгийг тавин хувь хорогдуулах тухай асуудлыг боловсруулах талаар хамтран ажиллах зарчмын тохиролцоонд хүрэх тухайд ч нааштай сайн алхам хийлээ. Тэр нь дунд болон ойрын зайн цөмийн пуужинг устгах тухай асуудлыг хуулийн үндэстэй болгосон ололтын ШУУД үргэлжлэл болон орох ёстой. Энэ талаар зөвлөлт, америкийн удирдагчид 1988 оны эхний хагасад Москва хотноо уулзаж эцсийн шийдвэр гаргахаар тохирсон нь зөвлөлт, америкийн цөмийн зэвсгийн нийт хүч чадлын 96 хувийн тэн хагасыг хорогдуулах лут алхам болно. 

Стратегийн давшилтын зэвсгийг хорогдуулах, цөмийн зэвсгийг сансарт дэлгэрүүлэхгүй байх нь зөвлөлт, америкийн харилцаанаас шийдэгдэх ёстой гэдгийг зөвлөлтийн удирдагч иш үндэс болгосон нь өргөн агуулгаараа дэлхийн хувь заяаны өмнө өнөөгийн хамгийн том хүчирхэг хоёр гүрэн асар их хариуцлага үүрсний давхар баталгаа, энэ талаар нааштай хэтийн төлөв бүрдүүлэх нөхцөл мөн. АНУ-ын эрх баригчид стратегийн батлан хамгаалалтын санаачилга гэгч хор урхаг бүхий аюултай номлолоо уулзалтын угтал үед дахин гаргаж тавьсныг дэлхийн энхийг эрхэмлэгч олон нийт хурц шүүмжилж, шинэ зуунд цөмийн болон үй олноор хөнөөх зэвсгийн аюулгүй аж төрөх эрхээ хамгаалан тэмцэх шийдвэр төгс байгаагаа энэ өдрүүдэд бас илэрхийлж байна. Дунд болон ойр тусгалын цөмийн пуужинг бүрмөсөн устгах тухай зөвлөлт, америкийн Гэрээ нь ЗСБНХУ-ын Дээд Зөвлөл, АНУ-ын Сенатаар батлагдаж байж сая хүчин төгөлдөр болно. Гэтэл энэ Гэрээг батлахад саад хийх, зөвлөлт, америкийн харилцааг муутгах элдэв аргыг эрэлхийлж, << коммунизмын аюул >> , << зөвлөлтийн аюул >> гэгчээр ард түмнээ төдийгүй нийт хүн төрөлхтнийг хуурч, тэдний амин эрх ашгийг хөсөрдүүлэн халхавч хийж, бодит байдлыг гуйвуулж сурсан хуучныг баримтлагч хүч АНУ-ын Сенатад ч байгааг анхаарахгүй байж болохгүй. Стратегийн давшилтын зэвсгийг тэн хагасаар хорогдуулах нэг болзол нь пуужингийн довтолгооноос хамгаалах системийг хязгаарлах тухай гэрээг мөрдөх, түүнээс гарахгүй байх тухай асуудал учраас дээд хэмжээний уулзалт, хэлэлцээний чухал сэдвийн нэг болсон юм. 

Зөвлөлт, америкийн дээд хэмжээний удирдагчдын Вашингтоны уулзалт нь нийгмийн өөр өөр байгуулалтай хоёр гүрэн түүхэн болоод өнөөгийн нөхцөлөөс үүдсэн субъектив болон объектив сөрөг хүчин зүйлийг харгалзахгүйгээр улс төрийн зориг гаргаж, хүн төрөлхтний өмнө, ирээдүй хойчийн өмнө хүлээсэн хариуцлагаа гүнзгий ухамсарлаж нийтийн үнэт зүйлийг бүхнээс өндөрт тавих зарчимт байр сууринд бат зогсож чадсан цагт ихээхэн эгзэгтэй үйл явцыг ч сайн тийш эргүүлэхэд шийдвэрлэх алхам хийж болдгийг дэлхий нийтийн өмнө илтгэн харууллаа. 

Нөхөр М. С. Горбачевын айлчлал шинэ зууныг угтан цөмийн болон үй олноор хөнөөх зэвсгийг шатлан устгах талаар ЗХУКНын программын ач холбогдолтой заалт ажил хэрэг болж, улмаар бүх нийтийг хамарсан тулгамдмал асуудлыг эрүүл саруул, шинэ сэтгэлгээний үүднээс хамтран шийдэх чадвартай, нэгдмэл эрх ашигтай, зэр зэвсэггүй дэлхий ертөнцийг бий болгох ажил хэрэгч бодит давшилтыг эхэлсэн, түүхэн томоохон үйл явдал, улс төрийн шинэ сэтгэлгээний ялалт боллоо гэж үзэлт монголын ард түмэн чин сэтгэлээсээ баярлаж, гүн талархлаа дэвшүүлж байна. 

<< Дэлхий ертөнцийг цөмийн зэвсэггүй болгох замд анхны алхам болох нь мэдээж боловч ирээдүй өөд хийх аугаа их алхам мөн >> гэж нөхөр Горбачев зөвлөлт, америкийн дээд хэмжээний уулзалт, мөн уулзалтын үеэр цөмийн хоёр ангиллын зэвсгийг устгах тухай гэрээнд гарын үсэг зурсны ач холбогдлыг тодорхойллоо. 

Үнэхээр аугаа их ийм алхам нь дэлхийн хүн ард бид бүхнийг хөнөөлт зэвсэг, айх аюул, дайн тулалдаангүй гурав дахь мянган оны гэрэлт ирээдүйд хүргэх ялгуусан аяны бадрангуй эхлэл болох нь дамжиггүй юм. 

