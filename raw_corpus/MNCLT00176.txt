Л.ДАШНЯМ

Нялх ногоо

Хүн... Юутай гайхамшиг! Чихнээ сонсогдохуй нь... юутай бардам!
М.Горький

I.

	Гүнтэв гуайнх өнөөдөр Дархан нүүлээ. Шинэ үйлдвэртйг хәл дээр нь босгох туршлагатай мастеруудын хамт Гүнтэв гуай минь явах болсонд бид цөм баярлаж байв. Гэтэл яг үдэж мордуулах болохоор бүгд л уруу доройхон, Гүнтэв гуайгаа явуулах дургүй байх шиг харагдлаа. Үнэхээр ч Гүнтэв гуайг явчихлаар ажлы нь өрөөгөөр ороход ч нэг л эл хуль, ямар нэг юм дутагдаад байх шиг л санагдана даа. Гэвч Дархан хотын нэгэн үйлдвэрийн цехэд хөдөлмөрийн сайхныг хүмүүст чин үнэн ойлгуулах бас нэг шинэ хүн нэхэгдэх юм чинь! ...

II.

	Зарим хүн бол уул уены юм шиг, тэр байтугай цэцэг жимснээс гарчихсан юм шиг харагдах нь бий. Зарим нь тэхэд мод, хаднаас ч юм уу, эсвэл шавар шорооноос төрчихсөн юм шиг ч байдаг.
	Харин манай Гүнтэв гуай бол төмрөөс төрчихсөн шиг хүн. Түүний тос даасан зузаан хар царай, дэндүү хэмжээ дамжаагүй юм шиг баривгар гар, төмрөөс өөр юмны бол өө сэвий нь олж хардаггүй болов уу гэмээр хайнгадуухан бор нүдий нь үзсэн хэн ч тийн бодохсон биз ээ. Гэвч хамгийн гол нь Гүнтэв гуайн зүс царайнд ч байгаа юм биш. Өөрийнхөө сурсан ажлыг үнэн сэтгэлээс бахархан өгүүлэх түүний энгүүн дотно яриаг сонсон, өөр юм бариулчих вий гэсэн шиг сав л хийвэл нүдэж, давтаж, зүйж, гагнаж, хөрөөдөж, хайчилж суудгийг нь харан, ямар ч дархан тоож харамгүй бяцхан өөдөсхөн хүртэл гарт нь соронзон гүрд татагдах лугаа адил хуйлран орж харсаар суутал хүнд хэрэгтэй юм болон гарахыг үзсэн хэн ч түүнийг аргагүй төмрөөс төрсен хүн юм даа гэж бодох вий.
	Дархны өрөөнд төмөр хангинан, очис түүдэг мэт олгойдож, хийн гагнуур хүүгэн, хааяа алхны дуу гараад, "за хүүхээд үзээрэй! Болж уу үгүй юү?" гэх паргиа бүдүүн дуу хадаж байвал Гүнтэв гуайд баярлах хүний тоо нэмэгдэж буй нь тэр ээ.
	Үнэхээр ч, дэгжин гутлаа хүмүүст харуулахсан гэсэн шиг гудамжаар бардам ихэмсэг алхлах ганган хүүхнүүд ч өмссөн хувцсаа хүнд гайхуулан сэтгэлээ баясгахдаа түүний нь хийж бүтээсэн хүмүүст эрхбиш талархаж яваасай гэж би боддог.
	Бид бүхний тийнхүү баярлан талархаж явах хүний нэг бол манай гутлын үйлдвэрийн ууган ажилчин Гүнтэв гуай билээ. Тэр бид бүхэнд
	-Хүн болж төрсний хэрэг юу билээ хүүхэд минь, ёстой нэг хүн шиг амьдрах хэрэгтэй юм шүү. Ер нь тэгээд ах дүүгээ боддоггүй, хүнд ач тус болъё гэж боддоггүй хүн ч хүн биш ээ дээ. Ухаандаа ингэхэд одоо бололцоо нөхцөл нь байсаар байтал норм төлөвлөгөө тасдаад явдаг хүн бол бас л базаахгүй хүн байгаа юм гэж ярьдаг юм. Заримдаа бүр
	-Та нар ер нь хүнд хэрэгтэй бүтэлтэйхэн юм ганцыг хийчихэд яадаг улс вэ? гэж загнаж явах ч удаа бий.
Нээрээ ч хүн болж төрчихөөд хүн шиг явж чадахгүй, хүн шиг амьдарч чадахгүй байна гэдэг юу гэсэн үг билээ? Хүн гэдэг чинь... Тиймээ бодох л хэрэгтэй юм! Ерөөс хүн хаа эхэлж хаа төгсдөгийг бодох л хэрэгтэй юм даа...

III.

	Хүний тухай хязгааргүй бодож болно. Төлөвлөгөөгөө ярихаар хэдэн шөнө ч өрөөндөө нойргүй хонож чаддаг манай цехийн дарга Сүрэнжав, уралдаанаа алдчихвал таван өдөр хүнтэй дуугардаггүй "улаан туг" Хоролмаагийн тухай, бүүр Юмжирмаа авгайн тухай дэлгүүрт юу гарсныг орой болгон дуулгаж явдаг манай хөршийн тэр хайнагийн үнээ шиг бүдүүн авгайн тухай, тэр битгий хәл аавынхаа гаансыг баривал бүтэн аяга ганцыг ч үлдээдэггүй хоёрхон настай Болд хүүгийн тухай ч бодож болно шүү дээ.
Яадаг юм бэ, бүүр хөгтэй юм бодохыг хэн байг гэдэг юм. Над руу ганцхан удаа аятайхан харсан ч түүнд нь би одоо болтол сэтгэл өег явдаг манай монголын хамгийн хөөрхөн хүүхэн Гангармааг бодон нойргүй хоноод, түүнтэй суучихаад үйлдвэрийнхээ таван зуун залуу эрчүүдийн өмнүүр хөтлөлцөн алхаж байгаагаар дүрслэн бодоход ч яадаг юм бэ?
Хүний тухай бодоход ер нь болдог болдоггүй цаг үе гэж байдаггүй шиг санагдана. Заримдаа сарынхаа төлөвлөгөөг тасалчихаад өөрийгөө зэмлэн бухимдан суухдаа "үр хүүхэд нь өвчин  зовлонтой, хүнд хүчир амьдралын дунд нойр хоолгүй ажиллан, "Капитал" гэдэг зохиолоо бичиж байсан юм" гэж намын үүрийн дарга Марксын тухай ярьж байсныг санан, өөрийгөө тэр суут хүнтэй зүйрлэн бодож, дахиад хэзээ ч тэгэхгүй юмсан гэж дотроо ам тангараг тавина. Бас заримдаа хамгийн сайн сайхан хүний тухай бодож суутал "архаг" Гончиг санаанд орж, тэгэхнээ миний мэдэх муу муухай улс бодогдон, тэр битгий хәл энэ ертөнцийн хамгийн муухай хүн Гитлер хүртэл харагдах шиг болж, Пүрвээ хэлээгүй бол үзэлгүй өнгөрөөчих шахсан "Ердийн фашизм" хинуу дахин бодогдоно. Тэгээд юунд ч юм бэ уур хүрч, гал дээр тавьсан цай дэврэх гэж байгааг харсаар байж зуух руугаа түлээ чихэх юм гээч...
	Харин Гүнтэв гуайн тухай бодоход л ерөөс энэ хорвоод муу хүн байдаггүй юм шиг санагдан, хүүхэд шиг инээмээрч юм шиг, эсвэл гудамж цэвэрлэгч авгайн шүүрийг аваад бүүр Улаанхуаран хүртэл хуу шүүрдээд хаячихмаар ч юм шиг, нар хүртэл гурав дахин том болчихсон юм шиг даанч сайхан шүү.
	Хүн, хүний тухай бодож болно. Хязгааргүй бодож болно... Гэвч хүн шиг хүний тухай бодъё гэвэл гагцхүү сайн сайхан хүмүүсийн тухай л бодох хэрэгтэйсэн бусуу.

IV.

	Шөнийн ээлж таран, ажил минь овоо бүтэмжтэйд сэтгэл хангалуун гэр рүүгээ гарлаа. Гэтэл замд дархны өрөө гэрэлтэй харагдав. "Үгүй энэ чинь Гүнтэв гуай яагаад шөнө ажиллаж суудаг билээ? Бас нэг бүтэлгүй амьтан нь хутгаа ху галчихаад, Сүрэнжав дарга сандран дуудуулаа биз дээ. Мөн ч үйлтэй хүн шүү. Дайраад, явах болж байгаа бол хамт явъя" хэмээн бодоод өрөөгөөр нь орлоо.
	Гүнтэв гуай нэг юм гагнан, төмрийн ис, тортгонд дарагдан, хар дээрээ улам хар болчихсон юм шиг, гэвч хийн гагнуурын үе үе сацрах гэрэлд нүүр нь гялалзан, хөлс нь арчих завгүйг мэдсэн юм шиг хоёр хацры нь даган урсах ажээ.
	-Хэн нь бас хутгаа хугалчихаав? Нөгөө л Дэнсмаа биз дээ? гэвэл над руу нүднийхээ булангаар харснаа
	-Аан! Чи бас хошуу нэмэх нь үү? Та нар яахаараа ингэж хүнийг аашилж загнахаа урьдал болгодог улсав хө. Тэр чинь шинэ хүн! Эвдэлж хэмхэлж байж л сурал гүй яахав. Орой цехээр орохноо Сүрэнжав тэр муу охиныг бүүр өөд уруугүй загначихсан зогсоно. Хорондоо хутга хийж өгөх гэж суугаа юм гэв.
	Би Гүнтэв гуайн занг сайн мэдэх учир Дэнсмаагийн тухай одоо юу гэж яриад ч дэмий гэдгийг мэдэж байв. Гэвч тэгэхээс тэх гэж
	-Дэнсмаа ч ёстой хутга хугалаад сайн болдог юм бол сайн болохоороо л нэг болсон доо гэвэл бол хамт явъя" хэмээн бодоод өреөгөөр нь орлоо.
	Гүнтэв гуай нэг юм гагнан, төмрийн ис, тортгонд дарагдан, хар дээрээ улам хар болчихсон юм шиг, гэвч хийн гагнуурын үе үе сацрах гэрэлд нүүр нь гялалзан, хөлс нь арчих завгүйг мэдсэн юм шиг хоёр хацры нь даган урсах ажээ.
	-Хэн нь бас хутгаа хугалчихаав? Нөгөө Дэнсмаа биз дээ? гэвэл над руу нүднийхээ булангаар харснаа,
	-Аа! Чи бас хошуу нэмэх нь үү? Та нар яахаараа ингэж хүнийг аашилж загнахаа урьдал болгодог улсав хө. Тэр чинь яахаараа ингэж хүнийг аашилж загнахаа урьдал болгодог улсав хө. Тэр чинь шинэ хүн! Эвдэлж хэмхэлж байж л сурал гүй яахав. Орой цехээр орохноо Сүрэнжав тэр муу охиныг бүүр өөд уруугүй загначихсан зогсоно. Хорондоо хутга хийж өгөх гэж суугаа юм гэв.
	Би Гүнтэв гуайн занг сайн мэдэх учир Дэнсмаагийн тухай одоо юу гэж яриад ч дэмий гэдгийг мэдэж байв. Гэвч тэгэхээс тэх гэж
	-Дэнсмаа ч ёстой хутга хугалаад сайн болдог юм бол сайн болохоороо л нэг болсон доо гэвэл
	-Ингээд хугалахгүй ажилладаг юм гээд та нарын зааж өгч байгаа багадаад байгаа хойно хугалахаас яахав. Сүрэнжав яахав зайлуул төлөвлөгөө, уралдаан, ажил, цаг гээд сандран гүйж яваа амьтан. Ямар ганцхан хүний ажил хариуцаж байгаа биш, бүхэл бүтэн цех гэдэг чинь бас ч амаргүй шүү. Харин чамаас авахуулаад энэ мастерууд гэж өөрснөө болж бүтэж байвал хажуудахаа хардаггүй сохор юм шиг улс шүү дээ. Дөнгөж сая сургууль төссөн амьтанд хэлж яриад, зааж зураад, яадаг юм бэ цаг гаргаад ажиллахгүй юү! Сургуульд сурсан нь хэрэг бололгүй л яахав. Гэхдээ олон жил цехэд хөхөрсөн бид шиг улс л тэдэнд чинь ёстой мэддэгээ үзүүлэх хэрэг биш үү! гэж өөр дамжлага дээр ажилладаг намайг хүртэл загнах шахлаа.
	Удалгүй Гүнтэв гуай хоёр хос хутга гагнан дууссанд, бид хоёр гэр рүүгээ хөдлөв. Гудамжинд шөнийн цэвэр сайхан агаар сэнгэнэн, өдөр мэт гэрэлтэй, яндангийн утаа одот тэнгэрийн наагуур хүнд ачааны галт тэрэг мэт нүүгэлтэн хөвөрнө. Гүнтэв гуай одод тоолох мэт тэнгэр өөд ажиглан харснаа, харц нь өдрийн гэрэл дээр тусаж
	-Шөнө хүртэл өдөр шиг болж шүү. Хэзээ л ийм байлаа. Хоног өнгөрч, цаг мөч улирах тусам хүн тамиржин, улс орон маань хөгжиж байна. Ухаан тархинд багтамгүй, үлгэр зүүд мэт санагдаж байсан юм хүртэл нүдний өмнө амилж байна. Хэний хүчээр ийм болсондоо бид онгирохов. Нам засгийн минь ач, хөдөлж бүтээж байгаа ажилчин хүн, ард түмний минь л ач даа... гэв.
	Би Гүнтэв гуайн юу ярихыг чагнан дуугүй дагаж явлаа. Тэр хэсэг чимээгүй явснаа
	-Орой гэртээ хариад сууж байхнаа муу Дэнсмаа ер бодогдоод болдоггүй. Үхээр чинь маргааш дахиад л ажилгүй. Тэгсээр сүүлдээ аашилж загнуулахаас бэргэн, хүнээс зугтан, ажилдаа сонирхолгүй болчих болов уу гэж бодлоо. Хүнийг аашилж загнах нэг хэрэг, эвдэж хэмхлээд байхад нь дор дор нь засаж зааж, түүнээ өөрөө ухааран, санаа тавьдаг болтол нь ярьж хэлж өгөөд, тусалж дэмжээд байх ч бас нэг хэрэг шүү хө. Ялангуяа чам шиг мастер хүн
бол хүнтэй тун аятай харилцаж, зөв ажиллах хэрэгтэй гэв.
Гүнтэв гуай өөрөө бол тун сонин барилтай хүн. Хүний мууг хэлэхээсээ сайныг нь урьтаж хэлнэ. Залуучуудад алдаа дутагдлыг нь хэлэхдээ зориуд сайн ажилтай хүний тухай ярина. Эвдэлж хэлхэлсэн юмыг дор нь засаж өгөөд, "та нар эвдэхий нь эвд, би засахы нь засъя" гэсэн шиг байдаг юм. Тиим болохоор ч  тэрүү Гүнтэв гуайд ил үү ажил удчихвий хэмээн айж явдаг хүн манай үйлдвэрт цөөнгүй. Би ч гэсэн энэ цагийг үл мэдэгч хөдөлмөрч сайхан хүний амралтыг алдуулчих вий гэхээс ямагт эмээж явдаг юм.
	Бид хоёр ярилцан явсаар Гүнтэв гуайн гадаа ирлээ. Түүнийг гэрт нь оруулж өгөөд цааш явахдаа "энэ хүн маргаашийн ажлаа өнөө хийсэн гэж огтхон ч бодохгүй дээ. Өглөө яаран босож, хамгийн их бүтээл гаргах гэж, хэн нэг загнуулсан, чадахгүй мэдэхгүй хүнд туслах гэж дахиад л үйлдвэр рүүгээ гүйнэ. ЁСТОЙ ажилгүй бол амьдарч чадахгүй хүн дээ хөөрхий" гэж бодож явав.
	Гэтэл маргааш шөнө нь Сүрэнжав дарга нүд нь орой дээрээ гарчихсан
	-Хурдхан яваад Гүнтэв гуайг дуудаад ир! Гагнуулах юм гараад байна. Ядаж одоо Сүндэв хүртэл араамаа хугалчихсан байх юм. Ажил зогслоо, гэсээр орж ирлээ. Би Гүнтэв гуайг шөнө ажиллуулахаас цааргалан
	-Маргааш хийлгэж болохгүй юмуу даргаа? Гүнтэв гуай ядаж өнгөрсөн шөнө ажиллачихна лээ гэвэл
	-Одоо яая гэхэв. Бүхэл бүтэн цех цаана чинь ажилгүй зогслоо. Хагас жилийн дүн өнөө маргаашгүй гарах гэж байна! хэмээн дарга яаран өгүүлэв. Би
	-Та Готовыг дуудуулаач. Гүнтэв л зөөлөн чихтэй гэсэн шиг тэр өвгөнийг ажилласан дээр нь ажиллуулж байх санаатай юм гэж нэлээн ширүүн хэлбэл
	-Чамайг дуудаад ир гэж байна. Би хэнийг дуудахаа чамаар заалгахгүй гэж дарга уурсан хэлэхээр нь би хариу дуугарсангүй.
	Сүрэнжав дарга "хамгийн, хүнд, хамгийн шийдвэрлэх үед найдвартай хүмүүсээ тавьж байхгүй бол давхаражил болж байна. Үүнийг та нөхөд ойлгох хэрэгтэй" гэж байн байн ярьдагыг нь би санаж байлаа. "Гэвч дарга заримдаа найдвартай хүнээ ажиллуулж байгаа гэж бодон хүмүүсээ дэндүү ээлж солиогүй зүтгүүлж байдагаа эрхбиш ойлгох хэрэгтэйсэн" гэж би боддог боловч түүнээ ажил хэрэгчээр ярьж чадахгүй, хааяа нэг ярианы далимаар хэлэх авч тэр минь газар авахгүй, ядаж хүнд санаа авахуулж чадахгүй байгааг замдаа бодлоо. Тэгснээ Гүнтэв гуай одоо юу хийж суугаа бол гэж бодов. Өнөөдөр "орбит"- оор чөлөөт бөхийн дэлхийн аваргын тэмцээн үзүүлж байгаа болохоор одоо Гүнтэв гуай телевизийнхээ өмнө орилж суугаа даа. Бөхөнд хорхойтойгий нь мэдсээр байж яаж дууддаг юм билээ гэхээс нүүр хална. 
	Намайг очиход гэрийнхэн нь бүгд унтчихсан, Гүнтэв гуай ганцаар тэмцээн үзэж суув. "Хамт бөх үзэх хүн ирлээ" гэсэн шиг бөөн баяр болон
	-За хө манайхан цаана чинь баллаж байна. Мөнхбат, Сэрээтэр хоёр... гэснээ гэнэт санаа авсан шиг үгүй ингэхэд чи чинь өнөөдөр ээлжтэйсэн биш билүү? гэв.
	-Ээлжтэй. Таныг дуудаж явна. Сүрэнжав дарга... гэтэл
	-За би одоохон хувцсаа солиотохъё. Чи тэмцээн үзэж бай! Энә Ханд ер нь ингэж илжиртлээ унтахаар бөх үзэж суухад яана даа ер хэмээн эхнэрээ дуудан
	-Чи ядаж намайг иртэл манайхны хэн нь яаж барилдах нь вэ мэдчихээд байж байгаач! гэж гуйв. Эхнэр нь
	-За яршиг яршиг. Чи өөрөө яах гэж байгаа юм бэ? гэж уцаарлахад
	-Цаана чинь ажил болохгүй болж гэнэ. Явалгүй горьгүй нь. Дургүй байвал чамайг заавал ч гуйхгүй шүү хө гэж тунин, охиноо сэрээн
	-Миний охин босоод аавыгаа иртэл бөх хараад хэн нь яаж барилдав сайхан тэмдэглэж аваад сууж бай! Аав нь үйлдвэр рүүгээ явлаа гэв. Цаадах нь нойрмоглон нүдээ ч нээлгүй
	-За за. Би одоохон бослоо. Та яв, яв! гэсэнд
	-Чи намайг байхад босоодох гэм хө. Сэрэхгүй юм болно гэсээр босгоод над руу,
	-Хурдалъя хө. Юу нь болохоо болив. Болохгүй л болж дээ тэрнээс Сүрэнжав өнөөдөр бөхтэйг лав мэдэж байгаа гэлээ.
Гүнтэв гуай миний өмнө орон, намайг бараг шогштол алхаллаа. "Уг нь хэдийн тэтгэвэрт гарах болсон хүн шүү дээ. Тэгэхэд тэтгэвэрт гарах нь битгий хәл үйлдвэрээ хөдөлгөж яваа хүний нэг. Бүгд ийм байдаг бол..." гэж би Гүнтэв гуайг бахдан явав. Гүнтэв гуай шиг ажил амьдрал мэддэг, хамгийн эгэл амархан хүн хаана ч үгүй мэт санагдана.

V.

	Ерөөс хорвоод хүн шиг амархан амьтан хаа байна. Хүүхэд хүртэл сургуульд орох яагаа ч үгүй байхдаа "ХҮН" гээд уншаад сурчихдаг шүү дээ. Хананы эрс шиг "Х", чавхны ац шиг "Ү", эрэгнэгний хөл шиг "Н" гуравхан үсэг нийлэхээрээ л "ХҮН" болчихно. Зарим үг тэхэд хичнээн цөөхөн үсэгтэй ч уншихад хэцүү байдаг. Гэтэл "ХҮН" бол уншихад юунаас ч амархан "Х"-ийн дараа "Ү" ороход ямар ч жаахан хүүхэд "ХЭ-Ү", "Хэү" гэж уншихгүй "ХҮ гээд л уншчихна. Тэр нь "ХҮҮ" байж байгаад "ХҮН" болчихож байгаа юм шиг "Н" залгангуут л "ХҮН" болчихно. Гэтэл "ХАР" гэхэд адилхан л гурван үсэг орох боловч жаахан хүүхэд ер уншиж чаддаггүй. "Х"-ийн дараа "А" орохоороо "ХЭ-А", "ХЭА" гэхэд огт нэг "ХА" болж өгдөггүй юм. Тэрнээс "ХА-ХА" гээд нэг сайхан инээгээд өгдөг бол "ХАР", "ХАВ", "ХАД" ер алий нь ч уншсан юухан байх вэ дээ.
	Энә "ХАР" гэдэг ер нь өөр шигээ хар заяатай үг байх. Бодоод үз л дээ! Гүнтэв гуай үнэхээр хичнээн хар царайтай хүн билээ. Тэхэд "тийм ийм юм шиг" гэж нэг аятайхан хар юмтай зүйрлэхгүй шуудхан л "хар Гүнтэв" гэж хэлж яагаад ч болдоггүй юм.
	Тиймээ! Хүн чинь эхээс төрөөд өөрөө өөртөө ямар нэг тодотгол авахаасаа өмнө ерөөсөө хамгийн амархан амьтан байдаг шүү дээ.
	Хүнийг зурахад хүртэл хичнээн амархан гэж санана. Хүнийг зурахад наймхан зураас нэг том бөөрөнхий цэг л орно. Цэгий нь том хийх тутам том толгойтой, ухаантай хүн болдог. Үгүй үгүй, би худлаа хэлж байна. Заримдаа хичнээн том толгойтой мөртлөө Лутхүүгийн хэлдгээр үнэхээр нэг "дүнхүү"
юм шиг болчих ч байдаг. Харин найман зураасаар гүйж яваа, сууж байгаа, алхаж яваа, ажил хийж байгаа, тэр байтугай байлдаж байгаа хүн ч зурж болно. Гэхдээ зураасаа хичнээн янз янзаар хийлээ ч хүний тархи толгой, ухаантай ухаангүйг зурж болдоггүй.
	Заримдаа толгой хийхээ мартаад зурчихсан ч хөнгөн шаламгай юм уу залхуу хойрго, аль эсвэл алиа марзан... ер хүний байр байдал андашгүй танигдахаар зурчихсан байдаг.
	Том хүүхдүүд бас шүдэнзний найман модоор "ХҮН" хийх нь бий. Шүдэнз маань өөрөө толгойтой юм болохоор толгой хийх илүү цэгний хэрэггүй. Нэг л гэм нь ногоон, хар, улаан, хөх, хүрэн... ямар л толгойтой шүдэнз байна тийм л толгойтой хүн болно доо. Хамгийн нэг догь юм нь шүдэнзээр эр, эм, хүү, охин... хүний нас, хүйсний ялгааг хүртэл гаргаж болдог юм.
	Нээрээ хүн гэдэг шүдэнзний модоор ч хийж болдог амархан амьтан шүү! Гэвч хүний тухай тунгаан бодоход, ерөөс хүнийг ойлгоё гэвэл нөгөө зураас, цэг, шүдэнзний мод, хананы эре, чавхны ац, эрэгнэгний хәл мэтхэнээс харагддаг гурван үсгийг нийлүүлээд уншчихдаг "ХҮН" аль аль нь дорхноо хийсэн одож, хүнийг буй болгосон байгаль ертөнц, хүний өөрийн нь бүтээсэн энэ асар түвэгтэй ертөнцийн тухай бодоход хүрнэ. Бодох бодохдоо хэдэн арав дахин эргүүлэн хөрвүүлэн, бидний нүдэнд од мэт харагдагч Ангараг гараг руу хурдлан яваа хөлггийн хурднаас ч түргэн бодох хэрэг гарна. Гэвч хүнийг ойлгон таних гэж нухан нухсаар хүн өөрөө өвгөрч байгаа бусуу...
	Үгүй ээ, яах юм бэ! Хүний тухай ярихад заавал бүгдийг яриад яах юм бэ? Би л гэхэд цехдээ тавин хоёр хүнтэй (тавин хоёр өөр өөр улс шүү) хамт ажиллаж, гучин таван айл өрхийн нэр усы нь дутуу гүйцэт мэдэх хоёр зуу гаруй хүнтэй нэг байшинд суудаг юм чинь. Ердөө тэдний хэн нэгний тухай ярихад л ХҮН гэдэг хамгийн амархан амьтныг ойлгон, чухамхүү хэн нь ёстой ХҮН болохыг үзэж болох юм биш үү? Тиймээ! Хүний тухай ярихад дэндүү хол яваад яах юм бэ! ...

V1.

	Хүний тухай ярья гэвэл Гүнтэв гуайн тухай ярихад л болохсон билээ. Гэвч би тэр хүний тухай даанч бага юм мэддэгээ харамсаж суунам. Намайг мастерийн зэрэгт хүргэж, хоёул нэг дор арван таван жил ажилласан болохоор Гүнтэв гуайн тухай бага мэддэг гэж ярихад хүмүүс гайхна байх. Гүнтэв гуай надад өөрийнхөө амьдралыг, хүүхдүүдийнхээ тухай, тэднийнхээ дуртай юм, зан аалийг хүртэл ярьсан. Тэглээ ч гэсэн тэр бүхний дундаас Гүнтэв гуайгаа хүнд ойлгуулахын тулд чухам юуг нь ярих хэрэгтэйг би мэдэхгүй байна.
	-Үгүй хө хүний амьдралд ер хөгийн юм таарна шүү. Би энэ Хандтай чинь танилцсан оройгоо л суучихсан юм. Одоо тэгээд яая гэхэв арваад хүүхэдтэй өнөр өтгөн айл болоод байна. Хэдэн хүүхдээ хүний зэрэгтэй болгочихвол болоо шүү дээ хө гэж Гүнтэв гуай надад дотончлон хуучилсан тэр өдрөөс бид хоёрын андлал эхэлсэн шиг санагдана. Тэхэд нь би "Одоо бол Гүнтэв гуайтай бүтэн өдөр ажилласан хэнд ч орой нь эхнэр нь болмоор санагдаж болохсон. Гэтэл тэр дээр үед Гүнтэв гуай бас танилцсан хүн тэр оройгоо "ханилъя" гэж хэлэхээр хүн байж дээ" гэж бодож билээ.
	Тэгэхнээ ийм явдал болсон юмсанжээ. Гүнтэв гуай ээлжийн ажлаас буугаад гэртээ харьж явтал замд нь хөдөөний бололтой жаахан охин хаа очих газраа ч мэдэхгүй төөрчихсөн
	-Ах аа та намайг гэртээ дагуулаад харихгүй юу? гэж гуйжээ. Гүнтэв гуай өөртэй нь бараг үе тэнгийн охин "ахаа" гэж дуудсанд ичих шиг болж ямар учиртай өөрийг нь дагаж явах гээд байгааг лавлавал цаадах нь
	-Би өнөөдөр хөдөөнөөс ирээд энд газар мэдэхгүй төөрчихлөө гэжээ.
	Хэнтэй хэнийд очих гэж ирсэнийг нь сураглавал Цэдэв гэдэг ахындаа очих гэж замын хүн дагаж гарсан гэх боловч тэр Цэдэв ах нь хаана, юу хийдэг хүн болохыг нь ч мэдэхгүй байв. Харваас нүдэнд дулаахан охин боловч нэг л сэжигтэй юм яриад байхаар нь Гүнтэв гуай орхин явжээ.
	Тэгээд жаахан явтал орой болсон хойно хөөрхий амьтныг (өөртэйгөө бараг үе тэнгийн юм байна даа гэж бодсон мөртлөө) гудамжинд орхисон нь даанч хүний үнэргүй юм болсон шиг санагдан, эргэж нөгөө охиноо эрсээр олж, дагуулан харьжээ.
	Маргааш нь учир явдлыг асуун нягталбал тэр нь ерөөсөө орон гэргүй өнчин охин байжээ.Нялхаасаа хатуу хойт эхийн гар дамжин, аав нь нас барснаас хойш амьдрал нь тэсэхүйеэ бэрх болсон учир замын хүн даган, хаа холын Завхан аймгаас санаанаасаа зохиосон Цэдэв гэдэг ахтайгаа уулзахаар хот орж ирсэн байв. Гэвч тэр тэнэмэл охины амьдралын зам тийнхүү тэр нэгэн шөнө насныхаа ханьтай золгосноор эхлэх байсныг хэн ч эс мэджээ.
	-Үнэндээ бол ч бид хоёр анх уулзсан тэр шөнөөс хойш хэдэн жил болж байж дэр нэгтгэсэн л дээ. Тэгэхдээ би өөрийгөө танилцсан оройгоо л түүнтэй суусан хүн гэж бодож явдаг юм. Харваас нүдэнд дулаахан хөөрхөн амьтан байлаа шүү дээ золиг чинь гээд Гүнтэв гуай чанга чанга инээдэгсэн.
	Гүнтэв гуайн инээхэд том том, тэгшхэн цагаан шүд ярсхийгээд, харанхуй гудамжаар ажил  руугаа бэдэрч явтал гэнэт өдрийн гэрэл асчих шиг болдог юм. Гэр бүлийнхээ тухай ярихдаа Гүнтэв гуай заавал нэг хөгжүүн юм ярьж инээж сууна. Тэднийд хэзээ ч орсон урдаас халуу дүүгэн, хэний ч сэтгэлд дотно харагдахаар жир сайхан байдаг. Бие биендээ уул мэт нөмөртэй тэр хоёр хөгшний хэрэлдэж суух нь хүртэл сайхан. Тэр нь зүгээр нэг хэрүүл ч биш ерөөс амьдралын асуудлыг ширүүн дориун хэлцэж байх шиг санагддаг юм.
	Анх намайг тэднийд ороход Гүнтэв гуай хүүхдүүдтэйгээ тоглож суулаа. Шатар тогловол Гүнтэв гуай хоол ундаа мартаж чаддаг гэдэгий нь би мэднэ. Гэтэл ийм тоглоомоор хүүхдүүдтэй дээр доороо орон, тийм сүрхий улайран тоглоно гэж огт бодсонгүй.
	-Хәл бөмбөг тоглодог нэг хөөрхөн тоглоом байна. За энэ барилгын тоглоом ч гэсэн дээ. Том хүн хүүхдээс ч дуртай тогломоор эд шүү. Нээрээ ч ажиглаад байхад тиймэрхүү тоглоомоор чинь том хүн хүүхдээс илүү тоглох дуртай юм гээч. Тэр чинь юу гэсэн үг вэ? Өөрийн нь дуртай юм, өөрт нь ойр юм гэсэн үг шүү дээ. Манай том хүү энэ жил хәл бөмбөгийн мастер болсон. Чи танина даа, эсгийлэхийн Халтар чинь одоо миний ууган хүү шүү дээ. Тэр лүд ирэхгүй байж байж хааяа нэг ирэхээрээ дүү нартайгаа тэр нэг хәл бөмбөгийн юмаараа наадаад салахгүй шүү. Бүүр хэрэлдэж ирээд л тоглож байх юм. Тэгэхээр би бодлоо: Үнэхэээр ч бидэнд өөрсдөд минь ойр

дөт бас тэгээд үр хүүхэддээ зааж сургах юм юу мундах вэ дээ. Надад л гэхэд алх, дөш, гагнуур... юу эсэв. Тэгээд хүүхдүүддээ үйлдвэрийн ажлыг ойлгуулж, дуртай болгох ийм нэг тоглоом зохиолоо гэж Гүнтэв гуай надад гадаадын зочин хүлээн авсан үйлдвэрийн дарга шиг тайлбарлаж эхлэв. Тэд дундаа том хөлөг дэлгэн, гартаа ажилчны нэг загварын хувцастай жижигхэн жижигхэн модон хүн барьжээ. Би тоглоомын учрыг олох санаатай
	-Би тогловол яасан юм бэ? Учры нь олохгүй юмуу? гэвэл
	-Тэг тэг. Учры нь олж цөхөх юмгүй. Ажлын зохион байгуулалт, цаг ашиглалт өөрийн чадвар... бас бус олон юмаа үзүүл нэ дээ. Ухаандаа манай мянган баллын дүгнэлт шиг л юм. Чи тогло тогло? Чамайг тогловол одоо бид гутлын үйлдвэрийн ажилчид болж тоглоё. Чи яахав мастер хүн тэр л мастерынхаа юмыг хий! гээд Гүнтэв гуай хайрцагнаас хэдэн модон хүн нэмж гаргав.
	Бид тоглож эхэллээ. Нэг мэдэхнээ зөндөөн удаан тоглочихсон байв. Тэгэж тэгэж Гүнтэв гуайн дунд хүү хожсоноор бид тоглоомоо завсарлалаа. Би өөрийнхөө хийдэг ажлыг хийн, мастер болон тоглосон боловч долоон зуун ерэн зургаагаас илүү оноо авч чадсангүй. Гүнтэв гуай хүүхдүүддээ тоглоомоо хураахыг сануулаад
	-Харав уу, Энә ах чинь өөрөө мастер хүн болохоороо их амархан сураад, сүрхий тоглож байна гэхэд бага охин нь
	-Өөрөө мастер юм бол яагаад хожихгүй байгаа юм бэ? гэсэн шиг над руу дүрлийн харлаа. Хэрвээ хожихгүй бол Гүнтэв гуай юу гэж хэлэхийг гадарлаж байсан болохоор над руу гайхсан тугалын нүд шиг дүрлийх тэр хоёр хөөрхөн алаг нүд намайг цоо ширтлээ ч би дуугүй л байхсан...
	Бид хоёр Ханд гуайн чанасан сайхан цайг амтархан, орой болтол хууч хөөрлөө. Нэг өдөр Гүнтэв гуай надад голдуу хүүхдийн тухай ярилаа.
	-Одоо манай үйлдвэрүүдэд ажилчин хүний үр хүүхдүүд олноороо ажиллаж байна. Гэвч ажиглаад байхад аав ээж, хөгшин биднээсээ илүү гарчихсан залуус тийм олонгүй байна. Энә ч бас нэг бодлоор аргагүй юм. Үйлдвэрт насаа барсан хөгшин бид л гэхэд үр хүүхдээ үйлдвэрт дуртай болгохын оронд заавал дээд мэргэжилтэй болгоно, заавал дарга даамал болгоно гэж ярьж байна. Гэтэл олон хүүхэд аль аль ч үгүй саармаг болчих юм. Бидний үр хүүхдүүд эрхбиш ажилчин хүний үр сад болохоороо багасаа аав ээжийгээ дууриан үйлдвэрийн хүн болохыг боддог биз. Гэтэл бид заримдаа ажилчид бол хар бор улс, ажилчин болж цөхөх юмгүй, хэзээ ч сурч чаддахгүй, цааш явж чадахгүй болно эргээд л ажилчин болчихно гэдэг ойлголт өгч, хүүхдүүдээ ёстой нөгөө "бух хөгширхөөрөө..." гэдэг шиг юм бодуулах нь ч бас байна. Гэтэл сайн ажилчин хүн бол хийх ажилдаа хар нялхаасаа сонирхолтой, түүнээ мэддэг чаддаг байх ёстой юм.
	Одоо манай хүүхдүүд нохой, гахай... өөр юу ч байдаг юм нүдэнд харагдсан, хинуу шийнд үзсэнээ дууриан тоглож, цагдаа болно, чехийст болж тагнуул барина, нисгэгч болж дайсныг сөнөөнө гэлцэн, буу шийдэм барин бие биентэйгээ дайтан тоглож байна. Хэрэгтэй үедээ хэрэггүй хүн, хэрэггүй мэргэжил гэж байхгүй. Гэвч "хүн болох багаасаа хүлэг болох унаганаасаа" гэж үгтэйг бид бодох хэрэгтэй ээ! Чи бодоод үз л дээ. Малчин хүнд малынхаа тухай ярьдаггүй үе бий юу? Малчид уулзаж учрахдаа бие биенийхээрээ орж гарахдаа малынхаа тухай ярихгүй өнгөрөх нь үгүй шүү дээ. Тэгэхээр хүүхэд хүртэл нялхаасаа малд хайртай, тоглож наадахдаа адуучин, хоньчин болж, сааль сүүгээ базааж ааруул ээзгийгээ авч тоглодог.
	Энә нь цаанаа бол мал сүргээ адуулж маллах сургууль л хийгээд байна гэсэн үг. Би ч гэсэн ялгаагүй тэгж л байсан. Одоо ч мал сүрэгтээ хайртай. Ерөөс монголчууд бид чинь олон мянган жилийн туршлагатай удамт малчид шүү дээ. Одоо гэтэл улс хөгжин, малынхаа ашиг шимийг боловсруулж үйлдвэрлэх, гадаад дотоодод гаргах, шинэ шинэ юмны хэрэгцээ гарч байна. Өчигдрийн малчин ард бид техникийн ард зогсон, тэр битгий хәл ажилчин бидний хоёрдох үе залгалаа гэж ярих боллоо. Бид насаараа оролдож нухаж ирсэн ажил амьжиргаагаа үр хүүхэддээ зааж сургахгүй, өвөлж үлдээхгүй, юм бүхэн цоо шинэ, юм бүхэн мэдэхгүй чадахгүй хэвээрээ байгаад байж бас болохгүй биз дээ? Ээ дээ! Энә хүүхдүүдийг хүн болгох талаар хааяа бодолгүй горьгүй. Яимарсайндаа ийм тоглоом хийж суухав. Эднийг өөрсдийнх нь нүдээр эргүүлж харууштай улс байгаа юм гэж Гүнтэв гуай надад яриа хөврүүллээ. Надад тэр яриа дахин дахин бодууштай зүйл мэт санагдав.
	-Манай үйлдвэрийн хүндэт самбарын өмнө очиж үзсэн хэн ч "Гүнтэвийн Цэрмаа. 1969 оны үйлдвэрийн аварга" гэсэн том зургийг харна. Тэр нэг самбарт зураг нь байгаа манай арван удаагийн аварга, хөдөлмөрийн ахмад сайчуудын нэг нь Гүнтэв гуай юм. Энә хүнийг харсан хэн ч аяндаа бахдан бодох биз ээ.
	Тиймээ! Хүүхдийн тухай ярилгүй Гүнтэв гуайн тухай яахан ярьж болохсон билээ.

VII.

	Үр хүүхдүүдээ хар багаас нь ажиглан хэн болохыг нь таньж, тогтоож ирсэн манай ард түмэн "хүн болох хүүхдээсээ хөлөг болох унаганаасаа" гэж ярьдаг. Энә л үгийн тухай ярилцаж байгаа юм шиг "хүүхэд ер нь ямар хүн болох нь хэлд орохоосоо л мэдэгддэг юм гээч хө" гэж Доодой гуай Мээжгий эмээтэй хуучилж суулаа.
	Нэгнийх нь ач "ба-ба" гэж хэлд орсон нь хожмоо үнэхээр нэг "ба-ба" амьтан болж гэнэ.
	Нөгөегийнх нь гуч "эбэ-эбэ" гэж хэлд орсон нь ёстой эмээдээ ээлтэй хүн болж гэнэ.
	Энә ч зөнөсөн хоёрын яриа биз. "Ба-ба" "эбэ-эбэ" битгий хәл "бо-бо","го-го" бүүр "хо-хо" ч гэж хэлд ордог хүүхэд байх шүү дээ. Тэр бүү хәл хожмоо ямар хүн болохыг хэлдэг юм гэж үү?
	Хүүхдийн ямар хүн болохыг ярихад удамшлын хууль ч ярих хэрэггүй.Харин өөрсдийгөө харж, Гүнтэв гуайн хэлснээр хүүхдийг хүүхдийн нүдээр харах хэрэгтэй мэт санагдана.
	Амраптын өдрүүдэд би байшингийнхаа өмнө сууж, манай "дух цагааны" олон арван бяцхан иргэд-ёстой хүн шиг хүмүүс тоглож байхыг ажиглан суух дуртай. Хүүхдүүдийг зөвхөн тоглохы нь харахад тэднээс холдмооргүй, хичнээн хайртай болчихдог гэж санана. Гэтэл хүн бүхэн тэднийг ойлгон хайрлаж, хүн төрөлхтөний хамгийн жаргалтай үеийг тэр л хэвээр нь байлгах юмсан гэж боддоггүй юм гэж уү?
	... Хоёр хүүхэд зодолдож байв. Зодолдох биш том
нь жижгийгээ зодож байлаа. Тэдний хэргийг шүүн
	-Та нар яаж байгаа юм бэ? Яагаад нэгийгээ зодож байгаа юм бэ? гэвэл нөгөө хоёр маань хоёулаа дуугарсангүй. Гэтэл хажуунаас нь нэг хүү
	-Үгүй ээ ахаа, энэ хоёр сая уралдаад Болдоо түрүүлчихсэн юм. Тэгээд... нөхрийгөө хоролчихлоо гэсэн шиг гэмшингүй шилээ маажив. Би
	-Чи яаж байгаа юм бэ? Иим жаахан дүүтэйгээ уралдчихаад тэгээд зодож байдаг! Хэний хүүхэд вэ? гэж айлгах санаатай ширүүн асуувал
	-Би юу? Би... би... гэж хулган зогссоноо гэнэт хажуу тийшээ зугатав. Тэхнээ тэндээс ээж нь ирж явлаа. Гартаа том цүнх барьсан тэр авгайг би дор нь танин, "аан энэ чинь Самбуудоржийн хүүхэд байх нь" гэж бодов.
	Хүү ээждээ бүгдийг хэлж байх шиг байна. Над руу зааж байна. Бас нөгөө уйлуулсан жаал руугаа зааж байна. Ээж хүүгээ аргадангуй толгойг нь илээд, тэврэн үнсэж, цүнхнээсээ чихэр гарган өглөө. Тэгснээ нөгөө зодуулсан жаалыг дуудав. Бас аргадаж чихэр өгөх нь үү? үгүй ээ, чихэр өгсөнгүй.
	-Чи энэнээс хойш хүүхэдтэй зодолдвол уу? Чиний чихийг тас мушгина шүү гэж байна. Цаадах нь "би одоо дахиад зодолдохгүй" гэсэн шиг чихээ нэг барьж үзснээ холдон явлаа. Хэрэг явдлыг амархан шүүж байгаа биз?
Гэтэл тэр хоёр хөөрхөн жаал одоо хэзээ ч уралдаж тоглохгүй. (Тэр ч яахав) Хамгийн харамсалтай нь тэдний нэг нь "найзынхаа ээжид чихээ мушгиулчих вий" гэж айж явдаг нөгөө нь "уралдаад гүйцэхгүй бол зодно, тэгээд ээждээ хэлнэ" гэж бодох боллоо шүү дээ! Гэвч хэрэг явдал үүгээр дууссангүй. Самбуудоржийн эхнэр миний хажуугаар ширэв татан өнгөрч, үүдэн дээрээ ирснээ
	-Миний хүү тогло, тогло! За юу? Ээж нь үүдэн дээрээ суугаад харж байя гэв. (Яамай даа. Хүүхдүүдийн тоглохыг харах тусмаа л уг нь хүүгээ зөв өмөөрдөг болно доо.)
	Хүү нь явлаа. Одоо бол чихэртэй, бас нэг хүүхдийг ээжээрээ аашлуулсан, тун додигор явна. Түүнд улам ч хөгжилдөн тогломоор байх шиг байна. Гэтэл хэнтэй тоглох билээ? Ийш тийш харж зогслоо. Нүдэнд нь бүхнээс түрүүнд Болдоо найз нь харагдана. Тоглоод сурчихсан болохоор Болдоо л бусад хүүхдүүдээс илүү санагдана. Үнэхээр тийм ажээ. Тэр найзыгаа дуудлаа. Цаадах нь буцаж ирэх гэснээ ээж нь үүдэн дээрээ сууж байгааг харан, дороо зогслоо. Ирэхгүйнээ. Яадаг хэрэг билээ? Өөрөө очъё. Тэгье өөрөө очъё! Гүйлээ. (Эх нь харж л сууна)
	Очоод хоёулаа юм ярьж байна. Цаадах нь толгой сэгсрэв. Дахиад л ярилцаж байна. Аман дахь чихрээсээ хүртэл өглөө. Тоглохоор боллоо. Тэдэнд нэг нь зодсон, нөгөө нь уйлсан ер хамаа алга. Тэр байтугай чих мушгих ч хамаа алга.
	Гэтэл Самбуудоржийн эхнэрт бол тэр нь хамгийн хамаатай байжээ. Тэр хүүгээ дуудлаа. Бас л ирэхгүй байна. Өөрөө явж очлоо. Хүүдээ нэг юм хэлэх шиг болсноо барьж аван хонгон дээр нь алгадаж гарлаа. (Бас өөрийнхөө хүүхдийг ч зоддог байх нь) Тэгснээ
	-Балиар муу нохой! Амандаа хийсэн юмнаасаа хүнд өгнө гэнээ чи! Бүүр нэг хүнээ алдсан муу новш шүү хэмээн загнаж байна.
	Хүү нь уйллаа. Хүнээ алдсан хүнийх биш, ёстой хүүхдийн гэнэн цагаан нулимс хацры нь даган урсаж байв. Үнэхээр хүнээ алдсан хүнээс бол тийм цэвэр тунгалаг нулимс гарахсан уу даа?
	"Хүүхдийг эвддэг, хүүхдийг зоддог, уйлуулдаг улс чинь хүүхдүүд өөрснөө юм гэж үү? Ерөөсөө "хүнээ алдана" гэдэг үгийг хэн анх хэлсэн юм бэ? !" гэж би дотроо цухалдан бодлоо.
	Хүүхдэд бол хэн бүхэнд адилхан л "хүн шиг л хүн" харагдана. Тэд юмны сайн мууг ялгахгүйдээн ч тэр биш. Тэр бүхнийг сайнаар бодон, сайхан байгаасай гэж хүсэж явдагтаа тэр юм.
	Манай "дух цагааны" үүдэнд зуун арван хүүхэд тоглож байна. Тэднийх ихэнх нь ханын эре шиг "Х" чавхны ац шиг "Ү" эрэгнэгний хәл шиг "Н" цээжпэн, "ХҮН" гэж уншдаг болсон. Тэд найман зураас, нэг цэгээр хамгийн сүрхий хүн ч зурж чадна. Тэдэнд хамгийн амархан, хамгийн ойлгомжтой, хамгийн дотно юм бол хүн билээ. Тэдэнд аав, ээж, ах... цагдаа ах, гуанзны бүдүүн эгч... цөм адилхан, хамгийн дотно, хамгийн амархан улс билээ.
	Хүүхдүүд хамгийн амархан, хамгийн сайхан улсыг найман зураас, нэг цэгээр зурж, "хүн шиг хүн" гэж ярихыг сонсоод
	-Хүн чинь ямар адуу мал, гахай, нохой... байшин, машин юмуу? гэж их л цэцэн хариулж, тэгж хэлсэн хүнийг дооглон инээж байхад тэдэнд "хүнээ алдсан хүний" тухай ярьж, хамгийн сайн сайхныг мөрөөсөн сайхан хүн болох юмсан гэдэг бодлыг нь хиртүүлэх хэрэгтэйсэн билүү. Үгүй ээ! Хүүхдийн нүдэнд хамгийн амархан уншиж, хамгийн амархан зурж, хамгийн амархан ойлгож болдог өстой жинхэнэ ХҮН байх ёстой! Бид өөрснөө тийм хүмүүс байх ёстой юм.

VIII.

	Хүүхдүүдэд хамгийн сайхан хүний тухай ярьж, тэдний нүдээр хүмүүсийг харахдаа би юуны өмнө Гүнтэв гуайн тухай ярьдаг. Гүнтэв гуай бол ерөөс алдаа дутагдалгүй болороор хийчихсэн юм шиг цэвэр тунгалаг хүн бишээ! Гэхдээ хүн дараа нь сайн хүн болохын тулд алдаа хийж, сайн сайхан явах цагаа алдахын хэрэг бий билүү? Тэгээд ч хүнийг, хүнийг амьдралыг үнэлэхдээ өөрт нь сайн муу хоёрын аль нь дийлэнх байгаагаар үнэлдэг шүү дээ.
	... Амьдралын минь нэгэн тохиолдол санаанаас ер гардаггүй юм. Бодвол тэр нь Гүнтэв гуайн захиж ярьдаг үгийг давтан хэлэх шиг санагддаг болохоор л тэгдэг байх. Дунд сургуульд байхад муу явсан хүүхэд хамгийн их хичээлээ давтаж байх шиг харагддаг байлаа. Тэгэхээр нь хичээл их давтдаг хүн болох гэж хэргээр муу аваад дараа нь хичээлээ шунан давтаж түүнээ засаж үзлээ. Гэвч муу авчихсан хүн түүнээ маш багтай засаж байж онц гардаг болохыг би бодоогүй байжээ. Тиим болохоор тэр бүхнийг туулан өнгерөөсөн хүний тухай ярихдаа би муугий нь ярихгүй...
	Манай үйлдвэр удахгүй шинэ загварын гутал хийнэ. Шинэ гутал хийнэ гэхэд зарим хүн хэдхэн машин солиод болох юм шиг санадаг. Зарим нь яаж хийдгийг ч мэдэхгүй, гагцхүү орчин үеийн гоё гутал гаргасангүй гэж зэмлэдэг. Гэтэл шинэ гутал хийхийн тулд хамгийн наад зах нь эсгүүрийнхээ хутгыг сольж.шинэ түрий, шинэ зулаг, шинэ ул, өсгий хийх өчнөөн төчнөөн хэв хутга хийх хэрэгтэйг
мэддэггүй. Тэр битгий хәл хэв хутга гэхээр дэлгүүрт гардаг балиус мэт санадаг нь бий. Гэтэл одоо олон янзын хэв хутгыг хийхээр манай Гүнтэв гуай өдөр шөнөгүй халуун төмрөө нүдэн, төмрийн ис, тортгонд дарагдан, хөлс урсган суудаг юм даа. Зүгээр хэдэн төмөр нийлүүлээд гагнах бол өөр хэрэг. Хутга ямар болно эсгүүр тийм, эсгүүр ямар байна гутал тийм болдог болохоор хумсын чинээн ч алдагдалгүй гагнадаг нарийн дархан манай Гүнтэв гуай шиг хүнгүй бол шинэ, дэгжин гутлын тухай ярихын ч хэрэггүй билээ.
	Би эсгүүрийн цехийн мастерийн хувьд хүмүүс ямар гутал өмсөж, үйлдвэр маань ямар гутал хийхийг бодохгүй явж чаддаггүй. Тиймээс ч Гүнтэв гуайг дархан явуулах дургүй хүмүүсийн нэг нь би байсан юм. Гэвч
	-Манай улс ганцхан үйлдвэртэй биш. Үйлдвэр болгон шилдэг бүтээгдэхүүн гаргаж, үйлдвэр бүхэн сайн ажилчинтай байх ёстой. Бид тэднийг сургах хэрэгтэй. Хэн сургах вэ? Та өөрөө, манай туршлагатай мастерууд сургах ёстой, тийм үү? гэсэн асуултанд би хариулж, Гүнтэв гуайгаа үлдээх тухай хэлэх үг олоогүй юм.
	... Ээлжгүй өдөр байлаа. Гүнтэв гуайг явахаас өмнө шинэ загварын хутга нэг нэгийг хийж өгөх бололцоо байгаа эсэхийг ярилцмаар санагдан, үйлдвэр рүү оров. Гэтэл Гүнтэв гуай өрөөндөө байсангүй. Үргэлж зав зайгүй байдаг багаж хэрэгсэл нь тавьсан газраа нойрсон, ажлын эрчинд халуу дүүгэж байдаг өрөө нь хүйт даан, зэвэрсэн мэт харагдсанд би дотор палхийн
	- Гүнтэв гуай өнөөдөр ажилдаа ирсэнгүй юу? Яагаа юм бол, өвдөө юу? гэвэл
	-Ирсээн, ирсэн Гүнтэв гуай хаанаас өвдөхөв. "Болийн машиныг " л засаж байгаа юм байх гэж Готов хэнэггүй хариулав.
	"Болийн машин" гэж манай үйлдвэрт нэг түүхтэй машин бий. Эзэн нь машинаа орхиод гурван жилийн нүүр үзлээ. Түүний хаа явааг бид одоо хэр мэддэггүй ч, түүнийг сайн сайхан явуулах гэж Гүнтэв гуайн зүтгэснийг хэзээ ч мартдаггүй. Өдөралгасахгүй шахам согтуурч, ажил тасдан, шорон оронд орчих гэж явахад нь Гүнтэв гуай өөрөө ажлаас чөлөө гуйн хөөцөлдсөөр олж ирээд, заримдаа бүүр гэр орондоо байлган, оргоод явчихвал хойноос нь хөөцөлдсөөр ажил дээр нь тогтворжуулан, ямар хүн бол гол оо... Ажилдаа тогтон, засраад ирэхээр нь дээгүүр доогуур гүйсээр Чехсловак улсад хоёр жилийн курст хүртэл явуулж өглөө. Чехаас ирэхдээ ямар сайхан хувирч өөрчлөгдчихсөн, ганган залуу ирсэн гэж санама. Үйлдвэрт шинээр тавьсан машиныг тэр л ганцаараа мэддэг байлаа. Бид ч Болийгоо бурхан шиг шүтэн, ам амандаа магтан шаагидаг байв.
	Гэтэл Больд бидний хайр зохисонгүй. Бид түүнийг биш, багшийг нь шагшин магтдаг байсныг тэр ойлгосонгүй. "Энә машиныг ажиллуулах хүн гутлын үйлдвэрт Болиос өер байх юм биш. Төлөвлөгөегөө хоёр зуун хувь биелүүлэх хүн энд ганцхан би юм чинь" гэдэг үг эхлээд ганц нэг хүнд, дараа нь цех даяар, сүүлдээ бүх л үйлдвэрээр нэг дуулдах боллоо. Гүнтэв гуай ч тэр үгийг сонсжээ.
	Ажил дээр нь байн байн гүйн ирж, гадна дотно уулзаж ярилцана. Гэр орноор нь очин, нөхдөд нь дуулган, дарга нартай ч зөвлөх болов. Гэвч Боль өөрийгеө дахиад алдчихгүй юмсан гэж сэтгэл хөндүүрлэн яваа тэр ачит багшийнхаа тухай бодохоос өөрийнхөө мэддэг чаддагийг гайхан, үйлдвэрийнхээ өмнөө барьдаг цорын ганц чухал хүн болгон хөөргөж, архи дарсаа зооглон, согтох тусмаа маггаал үг нь чангарч байлаа.
	Анхны ажил таслалт... дахиад... гурав хоног... Гэвч хамт ажилладаг бидний итгэл найдвар тасраагүй л байв. Боль ч биднийг хуурах аргаа олон, долоо хоног гялалзтал ажиллаад, хоёр хоног архидаж, тэгснээ дөрөв хоног ажиллан, гурав хоног согтуурч, хүнтэй уулзвал түмэн буруугаа хүлээн, дахиад яасан ч тэгэхгүй ам тангаргаа өгнө. Тэгтэл нэг өдөр ганцхан өөрөө мэддэг "дархан" машин нь эвдэрчихлээ. Боль ёстой мэддэг чаддагаа үзүүлэн, машинаа засаж сэлбэхийн оронд, аян шалтаг болж
	-Сэлбэг хэрэгсэл хаанаас ч олдохгүй. Захиалаад иртэл зай ч байна, лай ч байна хэмээн цэцэрхэн, дахиад л архиндаа... өөрий нь бүхний дээр хүндэтгэн залж, хамгийн бардам ихэмсэг болгодог нөгөө л архиндаа эргэн автав.
	... Ажилчдын зөвлөлгөөн, шүүх... дахиад үйлдвэртээ... эргээд гудамжинд... уушги муудсан цуурхал... нутаг явсан сураг... Тэгээд л Болийн чимээ тасарч, гурван жил үйлдвэрийн яндан утаагаа хаян, бидний хөдөлмөрийн шимийг хүмүүс гурван жил хүртэн баярлалаа. Боль бол Гүнтэв гуайн хайрлан хүндэтгэдэг шавиудын нэг байлаа.
Гэтэл хүүхдийн зурагнаас хүртэл төдөхнөөн олдох гайхамшигт хүн - Гүнтэв гуайн тухай түүний тунгаан бодоогүйд нь би харамсаж явдаг юм...
	Намайг цех рүүгээ ороход Гүнтэв гуай машинаа угсраад дуусаж байв.
	-За сонин юу байна, Гүнтэв гуай? "Болийн" маань машин арай дахиад эвдэрчихээгүй биз дээ?
	-Тайван сайхан. Явахаасаа өмнө энэ хүүд дамжуулагч тахир голы нь сольж өгнө гэчихсэн чинь худлаа болж золигтох гэж байна. Уг нь эвдэрчихсэн ч нэг нь засчихдаг байвал зүгээрсэн гэж бодсон юм.
	-Та ч бүр монголчилж гүйцээв шивээ. Тэгээд хэр болж байна.
	-Зүгээр. Бололгүй л яахав. Заримдаа засардаггүй хүн байх болохоос машин техник чинь ч учры нь олж чадвал аргатай юм байна шүү.
	Нээрээ л тийм дээ. Боль "надаас өөр хүн хөдөлгөж чадахгүй, засаж дөнгөхгүй" гээд явсан машины нь Гүнтэв гуай долоохон хоног оролдоод засчихсан даа. Тэхэд Боль өөрөө... гэж би тэрхэн зуур бодсоноо
	-Одоо ч энэ маань бүр монгол машин боллоо гэвэл, Гүнтэв гуай
	-Юу хийхэв тэр нь л дээр. Аягүй бол бас нэг нь би л ганцаараа чадаж байна, би л мэдэж байна гээд хэнхэдгээ цохиод эхэлнэ. Бүгдээрээ чаддаг, мэддэг байг хэмээн ярих дургүй шавийнхаа тухай бодох шиг зовхио унагав.
	"Болийн машин" дээр ажиллагч залуу Гүнтэв гуайд талархал илэрхийлэн
	-Би чадахаа боливол таны хойноос Дархан гүйгээд л хүрчихнэ шүү гээд инээмсэглэхэд, Гүнтэв гуай
	-Тэг, тэг. Машинаа үүрээд хүрээрэй - гэснээ хоолой засан, ажилдаа орохын өмнө, тараад машинаа заавал шалгаж, ажиглаж бай! Залуус та нар гарч орохдоо толины өмнө эргэлдэн, хувцас хунараа засаж, гоёж гооддог заншилтай болчихсон мөртлөө машин техник, багаж хэрэгслээ бол ер нь хаана байгаа газар нь хаяад л явчих юм. "Эзэн хичээвэл заяа хичээнэ" гэж үгтэй шүү. ЁСТОЙ эзэн л мэдэх хэрэг дээ гээд багажаа цуглуулан, гарынхаа тосыг арчив.
	Цехэд машины дуу тасралтгүй хүнгэнэн, юу ч эс дуулдана. Хүмүүс бие биенийхээ чихэнд шивнэн ярилцах юмуу холоос чанга чанга орилох нь гадны хүнд бол сонин харагдана. Гүнтэв гуайн хажуугаар өнгөрсөн нэг нь хэзээ явахыг лавлан, энэ тэрийг зөвлөн асууна. Гүнтэв гуай намайг өөртэйгөө уулзах хэрэгтэй ирснийг гадарлан, дуу шуугианаас хурдхан холдон ярилцъя гэсэн шиг үүд рүү алхаснаа, залуу руу эргэн
	-Нөгөө ярьдгаа яах вэ. Ах нь явахаасаа өмнө заавал хийхийг бодно. Чи санаа зовсны хэрэггүй гэв. Тэгээд миний урд орон юм бодон алхаснаа гэнэт эргэн
	-За тэгээд мастер юу гэж явна. Та нар чинь шинэ загварын гутал хийх гээд л байна уу? Сүрэнжав надад ярьсан. Уг нь би чамд ганц нэг хутга оролдох санаатай л явна. Зав болохгүй юм. Гэвч манай Готов ч одоо алзахгүй дархан болж дээ. Готовоос би шинэ гутлын хутга хийх зураг гаргасны нь үзсээн. Харин ч шувуун хоншоортой юм хийдгээ болиод овоо нэг бидний хөлд таармаар юм хийж билээ гэхэд нь би зорьж ирсэн ч хэлэх зүрх хүрсэнгүй.
	-Би ердөө зүгээр явна. Та нөгөөдөр явчих гээд байна уу? гэсэнд
	-Тиим гэнээ? Надад хэзээ ч явсан хамаа юу байхав. Хэзээ л яв гэнэ явлаа. Харин та нартайгаа л нэг аяга цай уух зай байвал зүгээр юмсан. Маргааш орой л цуглацгаах уу даа?
	-Тэгье, тэгье. Харин өнөө орой Ханд гуай та хоёр хүүхдүүдтэйгээ манайд очиж цай уугаарай!
	-Тэгэлгүй яахав. Муу золигийг чамайг дуу шуугүй яваад байхаар гэртээ оруулахгүй явуулах нь гэж бодож явлаа. Ямар гадаад далай гаталчих гэж байгаа биш. Тэгэхдээ монгол хүн байна даа энэ чинь гэж жигтэйхэн баярлан өгүүлэв.
	Би дотроо "манай Гүнтэв гуай ийм л сонин зантай хүн дээ. Аягүй бол намайг Готовт үлгэр болох хэдэн хутга хийгээд өг! гэж гуйсангүй гэж гомдож ч мэдэх хүн дээ" гэж бодсон боловч хүн бүгдэд ийм ч юм хийж өгнө, тийм ч юм хийж өгнө гэж явдаг тэр сайхан сэтгэлт хүн дөнгөж сая "явтлаа яаж ийгээд амжуулъя" гэж ярьж байсны нь дуулсан болохоор хутганы тухай дурсаад хэрэггүй санагдав.
Бид хоёрыг ийн ярилцсаар гадаа гарч ирэхэд ээлж солигдон, үйлдвэрийн хашаагаар дүүрэн хүн болсон байв.
	Хаврын наран элчтэйеэ төенен, модод нахиалаад, хүмүүсийн зүрх сэтгэлд цоо шинэхэн хүсэл мөрөөдөл булгиланхан оволзож, урагшаа, гагцхүү урагшаа тэмүүлэн байх шиг харагдана.
	Хашаа, гудамж хаа сайгүй нялх ногоо соёолон ургаад тэртээ мянганы газраас илч хайраа ивээх наран зүг тэмүүлэн зүтгэж, өдөр өнгөрөх бүр анхилам сайхан үнэр, өнгө үзэсгэлэн нь бүрдэж цэцэг навч дэлгэрэнхэн байв.

IX.

	Хүний тухай хязгааргүй бодож болно. Төлөвлөгөөгөө ярихаар бүхнийг умартан "яавал нэр сүртэй болох вэ? Яавал бусад дарга нараас илүү харагдахав" хэмээн нойроо хугаслан шаналагч манай цехийн дарга Сүрэнжав, уралдаанаа алдчихвал хүнд биш өөртөө хордож байгаа юм шиг таван өдөр хүнтэй дуугардаггүй "улаан туг" Хоролмаа бас юм бүхнийг худалдан авах шунаг сэтгэл шатан дэлгүүрт юу ирсэн, юу гарч буйг бүртгэн, орой болгон илтгэж явдаг Юмжирмаа авгайн тухай, аяга хагалбал хүн болсныхоо гавьяаг бүтээж байгаа юм шиг хөөрөн баясагч Болд хүүгийн тухай, ер хэний ч тухай бодож болно. Гэвч хүний тухай үнэнхүү шалгаан бодож хорвоогийн энэ гайхамшигт цогцсыг танин ойлгож, баясан баярлахын тулд өөрөө жинхэнэ хүн баймаарсан.
	Заримдаа хүн өөрсдийн хийсэн муу муухай үйлд сэтгэл гутан, байгаль ертөнцийн хамгийн ухаантай амьтан мөртлөө... гэж халаглан бодно.
	Урд сард уралдаанаа алдчихаад өөртөө гомдохдоо алдсан хүнтэйгээ ч биш түүнээсээ илүү хүнтэй уралдан түүнээ дийлчихээд баяр хөөр болон гүйж яваа Хоролмааг хараад, ёстой манай өнөөдрийн гал дөл болсон залуу хүний чин хүсэл, бадрангуй сайхан эрмэлзэл, хүч чадлыг бахдан бодовч, түүний нөхрийн тухай - Борзонгийн говьд юмуу, Мэнэнгийн талд алдраад гурван жил болж буй нөгөө л Болийн тухай бодохгүй өнгөрч чадахгүй ээ.
	Маргааш аав ээжийнхээ халааг аван, шинэ, бүүр цоо шинэ машин залан, улс орныхоо ирээдүйг хөтлөн хошуучлах мянга мянган охид хөвгүүдийн тухай бодон, түмний газраас илч гэрлээ соёрхох нарыг гурвантаа томорсон мэт харж явахдаа хааяа бас Самбуудоржийн хүүхдийн тухай бодохгүй байж болохгүй ээ.
	Хүний тухай бодоход ерөөс цаг хугацаа гэж байхгүй агаад бодолд хязгааргүй нь ёстой жинхэнэ хүний төгсгөл үгүйтэй зам нэгэн буюу.
Хүний тухай ярихад бид дэндүү хол яваад яах юм бэ? Яах юм бэ! Анх хүн төрүүлсэн Ева ч юмуу Шива юмуу бурхдын тухай ярин, сүсэглэн бишрээд ч яах юм бэ!
	Яривал бид жинхэнэ хүний тухай, та бидний явсан газар бүхэнд нялх ногоо, цэцэг шиг соёолон дэлгэрч буй хүүхдүүдийн тухай, тэдний хүсэж мөрөөдөж, тэмүүлэн баясаж буй юмны тухай, тэднийг ойлгон, хайрлан хүндэтгэдэг эгэл хүний тухай ярих хэрэгтэйсэн. Тэднийг хайрлан энэрч, ёстой л тэдний төлөө нойроо хугаслан,
	-Өнөедөр сүүлчийн навч уналаа. Муусайн хүүхдүүддээ хамгийн хөөрхөн, дулаахан гутал хийж өгдөг цаг ирлээ хэмээн бодлогошрон суугаа Гүнтэв гуайн тухай, хүүхдүүдийнхээ "яагаад... яагаад..." гэх түмэн асуултын хариуд аав нь хамгийн сайн хүн, миний хүүхдүүдийн аав ерөөсөө сайн хүн байсан юм. Даанч... гэж хүнийг сайхан талаас нь харан, сайхан зүг рүү хөтлөн бодож суугаа Хоролмаагийн тухай ярьж, хүүхдийн нүдээр ертөнцийг харах хэрэгтэй.

Х.

	Гүнтэв гуай минь яваад хоёр хонож байна. Түүнийг явчихсаны нь мэдсээр байж ажлынх нь өрөөгөөр ормоор санагдана. Гэвч
	-Гүнтэв гуай байхгүй! гэж өөрийгөө цагдан татсаар хоёр хоножээ.
	Өнөөдөр Готовтой шинэ хутганы талаар ярилцъя гэж бодон, Гүнтэв гуайнхаа хуучин өрөөгөөр орлоо. Тэр өрөөнд цаг ямагт хүнд ач тус болохсон, улс орондоо хувь нэмрээ оруулахсан гэж зүтгэж явдаг Гүнтэв гуай маань ажилласан хэвээрээ, нөгөө л хийн гагнуур нь хүүгэн, очис түүдэг мэтолгойдож, төмөр үнэртээд, ис тортогт дарагдсан зузаан хар нүүрий нь даган урсах хөлсний дусал хурц гэрэлд солонгорон гялалзах шиг болов.
	Готоваль хэзээ Гүнтэв гуайн байранд шилжин шинэ
загварын гутал эсгэх хэв хутгаа гагнаж суулаа. Өрөөний нэг буланд хураалттай байгаа хутгыг би гайхан харж
	-Чи чинь хэдийхэндээ ийм олон хутга хийчихэв? гэвэл Готов хийж буй юмаа түр зуурхан ч зогсоолгүй
	- Гүнтэв гуай явах шөнөө энд надтай бараг хоноод явсан шүү дээ хэмээв.
	Тасалгаанд хачин дулаахан, шинэ гагнаас нь гялалзаж буй хураалттай хутганаас хүртэл халуу дүүгэх шиг болов. Сайхан хүн! Хүнд хамгийн хайртай ухаант нэгэн зохиолчийн бичсэн "Зүс царай, ухаан бодол, хувцас хунар... ер бүр юм нь сайхан" хүн нүдэнд минь харагдан, дотроо ямагт голж явдаг Готов минь хүртэл Готов биш болсон шиг санагдлаа.
	Замын ногоо хүмүүсийн хөлөөр хагдран хатдагатап Гүнтэв гуайн явсан газар нялх ногоо соёолон ургаж, илч гэрлээ соён гийгүүлэгч наран зүг тэмүүлэн байна.
	Хаа ч явсан өөрийгөө үлдээгч тэр өвгөний туулсан зам нь төгсгөл үгүй бүлгээ.

1971 он







 
