№243(16206)
1985 ОНЫ АРАВДУГААР САРЫН 9.
Ахуйн үйлчилгээний шинэ шаардлага

БНМАУ-ын Ардын Их Хурлын арван нэг дэх удаагийн сонгуулийн анхдугаар чуулганаар хүн амын ахуйн үйлчилгээг цаашид сайжруулах тухай асуудлыг хэлэлцүүлэх шийдвэр гарлаа. 

Хөдөлмөрийн хүний сайн сайхан аж байдал, оюун санааны эрэлт хэрэгцээг бүрэн дүүрэн хангах зорилт манай намын нийгэм эдийн засгийн бодлогод гол байр эзэлж байдаг билээ. Нам, засгаас авсан олон талт арга хэмжээ, ЗХУ, социалист бусад орны сэтгэл харамгүй тусламжийн үрээр манан хөдөлмөрчдийн ахуйн үйлчилгээ, орон сууц, нийтийн аж ахуйг дагнан эрхэлсэн улс ардын аж ахуйн бие даасан салбар амжилттай хөгжиж байна. Сүүлийн арав гаруй жилд ахуйн үйлчилгээний цэг салбар, тэдгээрт ажиллагчдын тоо 24 дахин нэмэгдэж, нэг хүнд ногдох үйлчилгээний хэмжээ ихээхэн өслөө. Нийслэл, орон нутгийн хот суурингуудад орчин үеийн барилга, тоног төхөөрөмж бүхий иж бүрэн үйлчилгээний төв байгуулагдаж, олонхи сум, нэгдэл ахуйн үйлчилгээний төв, хүлээн авах байр, бусад цэг, салбартай болж тэдгээрийн хөдөлмөрчдийг хамрах хүрээ ч өргөжин тэлсээр байна. 

Үйлчилгээний хүрээнд нэгэнт бий болсон потенциалыг үр өгөөжтэй ашиглаж, үйлчилгээг хөдөлмөрчдийн гүнд ялангуяа малчид, тариаланч, мехаНикжуулагчдад хүргэх, нэр төрлийг олшруулах замаар хөдөлмөрийн хүмүүсийн өндөр бүтээмжтэй ажиллах нөхцөлийг хангах асуудал манай бүх шатны ардын хурал, төрийн байгууллагуудын анхаарлын төвд байдаг юм. 

Дундговь аймгийн намын хороо, АДХ-ын гүйцэтгэх захиргаа энэ асуудлаар ажил хариуцсан хүмүүСийн илтгэл, сонсголыг хэлэлцэх, ахуйн үйлчилгээний ажлыг шалган туслах групп, депутатын пост ажиллуулсны дүнд сүүлийн дөрвөн жилд үйлчлүүлэгчдийн тоог 3, 2 дахин нэмэгдүүлжээ. 

Хөдөлмөрчдийн нийгэм ахуйн болон соёлын эрэлт хэрэгцээг хангахад байнга анхаарал тавьж, сонгогчдын захиа даалгаврыг биелүүлэхийн төлөө манай бүх шатны ардын хурлын депутат, ардын хурлын байнгын комиссууд идэвхтэй ажиллаж байна. БНМАУ-ын Ардын Их Хурлын худалдаа, үйлчилгээний байнГын комисс энэ асуудалд санаа тавьж, өнгөрсөн хугацаанд аймаг, хотын ахуйн үйлчилгээний зуу гаруй байгууллага, цэг салбарт үзлэг шалгалт хийж, тэдгээр ажлын тэргүүн туршлагыг нийтийн хүртээл болгох дутагдлыг арилгах тодорхой зөвлөмж гаргаад биелэлтийг хянаж ажилласан байна. Комисс хүн амын ахуйн нөхцөл, үйлчилгээний тулгамдсан нэг тодорхой асуудлыг зориуд анхааралдаа авч түүнийг Шийдвэрлэж байгаа нь үр дүнтэй, сайшаалтай туршлага боллоо. Жишээ нь, тус комисс Улаанбаатар хотын орон сууц ашиглалтын арван конторын халаалт муутай олон зуун байранд мэргэжлийн инженер техникчдийн оролцоотой үзлэг хийж, түүний мөрөөр техник, зохион байгуулалтын тодорхой арга хэмжээ авахуулсан нь хөдөлмөрчдийн талархлыг хүлээсэн байна. Түүнчлэн ахуйн үйлчилгээний ажилчдын ахуй хангамж, материаллаг болон оюун санааны урамшууллыг сайжруулах асуудал боловсруулан Сайд нарын Зөвлөлд оруулсны дагуу зохих шийдвэр гарсан нь салбарын ажиллагчдын урам зориг, идэвхийг өрнүүлэхэд чухал түлхэц болжээ. 

Томоохон хот сууринд ахуйн үйлчилгээний цэг, салбарыг оновчтой байрлуулах, шинэ төрлийг олшруулах, явуулын үйлчилгээг оторчид, тариаланч механикжуулагчид болон цаг үеийн кампанит ажилд оролцож байгаа хүмүүст хүргэх талаар ахуйн үйлчилгээний төдийгүй бусад үйлдвэр, аж ахуйн газар ихээхэн анхаарах шаардлагатай байна. Зөвхөн нийслэл Улаанбаатарын дөрвөн районыг авч үзэхэд нэг хүнд ногдох үйлчилгээний хэмжээ хоорондоо бараг хоёр дахин зөрөөтэй, хотын ахуйн үйлчилгээний цэг, салбарын гуравны нэг хүрэхгүй хэсэг захын хороололд байгаа нь ноцтой дутагдал мөн. 

Шинжлэх ухаан, техникийн ололт хөдөлмөрчдийн ахуйд өргөн нэвтэрч, хүн амын хэрэглээний бүтцэд асар хурдан өөрчлөлт гарч, шинэ шинэ нэр төрлийн хэрэгцээ үүсч, хуучин уламжлалт хэрэгцээ ч гэсэн чанарын огт өөр түвшин шаардах болсныг нийтийн ахуй үйлчилгээний болон үйлдвэр, аж ахуй, гадаад, дотоод худалдаа, төсөв, төлөвлөгөө, хангамжийн байгууллагууд онцгой анхаарах хэрэгтэй юм. 

Электрон тооцооны болон микропроцессорын ажиллагаатай багаж хэрэгслийг засварлуулахаас эхлээд үсээ засуулахад хүртэл орчин үеэсээ хоцрогдон байхыг хөдөлмөрчид хүсч байна. Манай хүн амын ахуйн үйлчилгээг боловсронгуй болгосноос гарах үндсэн үр ашиг бол цаг хэмнэлт, хөдөлмөрийн бүтээмжийн өсөлт, социалист аж төрөх ёсыг өргөн хүрээнд хэвшүүлэхэд үзүүлэх тус дөхөм гэдгийг хэн боловч мартах ёсгүй. Ахуй ухамсрыг тодорхойлдог ёсоор манай хөдөлмөрчдийн ахуй хичнээн соёлч болж, боловсронгуй үйлчилгээгээр хангагдана, төдийчинээ өндөр хэмжээнд социализмын давуу тал ашиглагдах болно. Хөдөлмөрчин ард түмний сайн сайхны төлөө тавих байнгын халамж бол манай социалист төрийн үндсэн зорилтын нэг учир ахуйн үйлчилгээг цаашид сайжруулах асуудлыг БНМАУ-ын Ардын Их Хурлын арван нэг дэх удаагийн сонгуулийн анхдугаар чуулганаар хэлэлцэхийн өмнө аймаг хотын АДХ-ын гүйцэтгэх захиргаа, төрийн бүх шатны байгууллагууд, сонгуультан, идэвхтэнүүд зохицтой ажил зохиох хэрэгтэй байна. 

Орчин үеийн шинжлэх ухаан техникийн дэвшлийн ололт улам гүнзгийрч, электрон тооцоолох машин, цаг, радио, магнитофон, өнгөт телевизор зэрэг гэр ахуйн техник манай оронд өргөн нэвтэрч байгаа тул засвар үйлгчилгээний мастер, тохируулагч, засварчдыг урьдчилан сургаж дадлагажуулах, баталгаат засвар, сервис нэвтрүүлэх талаар Нийтийн аж ахуй, үйлчилгээний Яам техникийн тодорхой бодлого боловсруулж хэрэгжүүлэх хэрэгтэй. 

Хун амын ахуйн үйлчилгээг орчин үеийн өндөр шаардлагын хэмжээнд хүртэл сайжруулж МАХН-ын XIX их хурал, БНМАУ-ын Ардын Их Хурлын арван нэг дэх удаагийн сонгуулийг арвин амжилт, бүтээлээр угтахын төлөө ахуйн үйлчилгээний салбарын ажилчид, мэргэжилтнүүд, нам, төр, олон нийтийн байгууллагууд, хөдөлмөрчид эрч хүчээ дайчлан бүтээлч санаачилгатай ажиллах хэрэгтэй байна. 

