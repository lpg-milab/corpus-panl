№35 (16312)                
1986 оны хоёрдугаар сарын 9
МЭНДЧИЛГЭЭ

Манай орны хөдөө аж ахуйн нэгдлийн гишүүд, яруу алдарт малчид, тариаланчид, хөдөө аж ахуйн ажилчин, ажилтан, мэргэжилтэн Та бүхэнд нэгдэлчдийн өдрийг тохиолдуулан МАХН-ын Төв Хороо, БНМАУ-ын Ардын Их Хурлын Тэргүүлэгчид, Сайд нарын Зөвлөл баярын мэндчилгээ дэвшүүлж байна. 

Хөдөө нутгийн хөдөлмөрчид өнгөрсөн таван жилийг амжилт бүтээлээр үдэж, шинэ таван жилийнхээ гараанд урам зориг төгөлдөр хөдөлмөрлөж байна. 

1981 - 1985 онд хөдөө аж ахуйн бүтээгдэхүүний үйлдвэрлэлийн жилийн дундаж хэмжээ өмнөх таван жилийнхээс 18 хувь, үүний дотор мах, сүү, цөцгийн тос 1, 61 - 3, 9 хувь, үр тарна, төмс, хүнсний ногоо 1, 5 - 1, 8 дахин нэмэгдлээ. 

Мал өсгөх, мах, цөцгийн тос, ноос бэлтгэлийн VII таван жилийн болон 1985 оны төлөвлөгөөг Баян-Өлгий, Хөвсгөл аймаг, 1985 оны мал өсгөх, мах бэлтгэх төлөвлөгөөг Увс, Ховд, Сүхбаатар аймаг биелүүллээ. 

Өнгөрсөн таван жилд манай малчид, тариаланчдын дундаас олон арван хун БНМАУ-ын хөдөлмөрийн баатар, гавьяат цол хүртэж, улс, аймаг, сумын аварга малчин, таван жилийн гавшгайч хэдэн мянгаараа төрөн гарч хөдөлмөрийн алдар цуутны эгнээ өргөжив. 

Манай орныг нэгдэлч малчин, тариаланч, хөдөө аж ахуйн ажилчин, ажилтан, мэргэжилтэн нар аа! 

Монголын коммунистуудын дээд чуулга МАХН-ын XIX их хурал, МАХН, Ардын хувьсгалын түүхт 65 жилийн он, Хөдөө аж ахуйн нэгдлийн холбооны VI их хурал угтаж, тус улсын эдийн засаг, нийгмийг хөгжүүлэх шинэ таван жилийн эхний жил 1986 оны төлөвлөгөөт зорилт, Хөдөө аж ахуйг хөгжүүлэх, хүн амын хүнсний хангамжийг сайжруулах зорилтот Программыг хэрэгжүүлэхийн төлөө бүхий л хүч чармайлт, нөөц бололцоогоо дайчилж ажиллах явдал эрхэм үүрэг болж байна. 

1986 онд 9 сая төл бойжуулах явдал манай хөдөлмөрч малчдын хурлын жилийн нэг гол зорилт мөн. 

Ийм учраас цаг агаарын тааламжтайд тайвшрахгүйгээр бэлчээр, тэжээлийн нөөцийг зөв зохистой ашиглан, хээлтэй малыг сайн арчлан тэжээж. услан тарга хүчийг нь хамгаалан сүү, жилбэ сайтай төллүүлэх нөхцөлийг бүрдүүлэхийн төлөө бригад, хэсэг, суурь. малчин бүр онцгой чармайлт гаргаж ажиллах хэрэгтэй. 

Мал аж ахуй, газар тариалан, хөдөө аж ахуйн барилгын үйлдвэрлэлд шинжлэх ухаан техникийн ололт тэргүүн туршлага, дэвшилт технологийг тууштай нэвтрүүлж, үйлдвэрлэлийг эрчимжүүлэх бүх хүчин зүйлийг зөв зохистой ашиглах, хөдөлмөрийн хамт олон бүрийн дунд сахилга, дэг журам, зохион байгуулалтыг бэхжүүлэх замаар улсын төлөвлөгөөг жигд биелүүлж, бүтээгдэхүүний чанар, үйлдвэрлэлийн үр ашгийг дээшлүүлж чадна гэдэгт нам, засаг итгэл төгс байна. 

Мал аж ахуйг эрхлэн хөтлөх арга ажиллагааг улам боловсронгуй болгож, үржил селекцийн ажлыг эрс сайжруулан, хээлтэгч малыг тууштай өсгөх, төлийг бүрэн бойжуулах, мал сүргээ тавтай хаваржуулж, ашиг шимийг гүйцэд ашиглах, энэ салбарын эдийн засгийн үр. ашгийг тогтвортой нэмэгдүүлэхийн төлөө малчид, хөдөө аж ахуйн улс, хоршооллын байгууллагын удирдах ажилтан, мэргэжилтэн бүр идэвх санаачилга гарган ихийг хийж бүтээхийн төлөө оюун ухаан, хүч бололцоогоо дайчлан ажиллацгаая. 

МАХН-ын Төв Хороо, БНМАУ-ын Сайд нарын Зөвлөл, МҮЭ-ийн Төв Зөвлөл, МХЗЭ-ийн Төв Хороо << МАХН-ын XIX их хурлын жил 1986 онд бүх ард түмний социалист уралдаан зохион байгуулах тухай >> , << 1986 онд малчид, мал аж ахуйн мэргэжилтний дунд социалист уралдаан өрнүүлэх тухай >> тогтоолууд гаргасан нь манай орны нийт хөдөлмөрчид, малчид, тариаланчид, хөдөлмөрийн хамт олон бүрийн улс төр, хөдөлмөрийн идэвхийг ихээхэн өрнүүлж байна. 

Малын зүй бус хорогдлыг багасган 100 хээлтэгчээс бойжуулах төл, нэг малаас авах ашиг шил, га тутмаас хураах ургацыг нэмэгдүүлж, улсад хөдөө аж ахуйн бүтээгдэхүүн нийлүүлэх төлөвлөгөөг суурь малчид, сум, аж ахуй бүр ханган биелүүлэхийн төлөө хөдөлгөөнийг үнэхээр бүх нийтийг хамарсан ажил үйлс болговол зохино. 

Хөрсний үржил шимийг байнга арвижуулж, ур бордоо, машин техник, услалтын системийн ашиглалтыг сайжруулахад онцгой анхаарч хаврын тариалалтын бэлтгэлийг эртнээс сайтар хангаж, хөрс боловсруулах, тариалах ургац хураах зэрэг бүх шатны ажлыг агротехникийн зохистой хугацаанд технологийн дагуу чанартай зохион байгуулж газар тариалангийн үйлдвэрлэлийн үр ашгийг дээшлүүлэх нь хөдөө аж ахуйн улс, хоршооллын бүх байгууллагын эрхэм зорилтын нэг мөн. 

Хөдөө аж ахуйн нэгдэл, дундын үйлдвэрийн барилгын үйлдвэрлэлийн баазыг улам бэхжүүлж мэргэжилтэй ажилчдаар ханган төлөвлөгөөг оны эхнээс жигд биелүүлэхийн зэрэгцээ барилгын чанарыг сайжруулж, өртөг зардлыг хямдруулахад хүч санаачилгаа дайчлан ажиллацгаая. 

Хөдөлмөрийн бүтээмжийг тууштай дээшлүүлэх, аж ахуйн дотоод тооцоо, анхан шатны бүртгэлийг нэвтрүүлэх, нийгмийн өмч хөрөнгийн ашиглалт, хамгаалалтыг сайжруулах, нөөц бололцоог дээд зэргээр дайчлах, зардал хэмнэх замаар хөдөө аж ахуйн үйлдвэрлэлийн эдийн засгийн үр ашгийг нэмэгдүүлэхийн төлөө хүн бүр чармайн ажиллах хэрэгтэй байна. 

МАХН-ын Төв Хорооны X, XI бүгд хурлын шийдвэр, Хөдөө аж ахуйг хөгжүүлэх, хүн амын хүнсний хангамжийг сайжруулах зорилтот Програмыг хэрэгжүүлэх болон МАХН-ын XIX их хурал угтсан бүтээлч хөдөлмөртөө Та бүхэн улам их амжилт гаргана гэдэгт бат итгэж байна. 

Манай яруу алдарт нэгдэлч малчид тариаланчдын айл гэр бүхэнд аз жаргал, баяр баясгалан, хөдөлмөрийн амжилт дүүрэн байхын өлзийтэй ерөөл дэвшүүлье. 

