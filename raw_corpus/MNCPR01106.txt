Үс арьстай л адилхан арчилгаа шаарддаг

Монголчуудын гоо сайхны талаархи ойлголтод эргэлт авчирч, дэлхий ертөнцийн хөгжилтэй биднийг хөл нийлүүлэн алхах боломжийг олгосон хамт олон бол "Таван Богд Косметик" компанийнхан. 
Гоо сайхны тухай мэдлэг өөрийгөө мэдрэхээс эхэлдэг гэдгийг мөн л "Таван Богд Косметик"-ийнхэн бидэнд "шивнэсэн". Ямар шүдний оо, шампунь, биеийн саван хэрэглэхээ мэддэг байхын тулд өөрийгөө эхлээд таних хэрэгтэй хэмээн тус компанийн маркетингийн менежер Т.Алтанхундага зөвлөж байна. Энэ удаа түүнтэй үсээ хэрхэн арчлах, шампуниа үсэндээ хэрхэн тохируулж сонгох талаар ярилцлаа. 
-Арчлахгүй л бол хугарч гэмтэн, хагтаж хуурайшдаг эсвэл тослогтоод байдаг үсийг яаж арчлах ёстой гэж. Сүүлийн үед монголчууд коллаген агуулсан шампуньтай танилцаж эхлээд байна. Гэхдээ энэ талаар сурталчилгаанаас харж, уншиж байгаа л төдий. Коллаген гэдэг нь чухам юу юм бэ. Энэ талаар тодорхой мэдээлэл өгөхгүй юу? -Энэ оны зургадугаар сараас хамгийн анхны коллаген агуулсан шампунь Солонгосын зах зээлд нэвтэрч шилдэг брэнд бүтээгдэхүүнд тооцогдоод байна. Дашрамд хэлэхэд монголчуудын гоо сайхны хэрэглээ өргөжиж, дэлхий дахины хөгжлөөс хоцорно гэсэн ойлголт үгүй болжээ. өчигдөрхөн зах зээлд нийлүүлэгдсэн, хамгийн сүүлийн үеийн шинэ бүтээгдэхүүнүүдийг өнөөдөр гэхэд бид авч хэрэглэх боломжтой байна. "Таван Богд Косметик" компани дэлхийн гоо сайхны ертөнцтэй монголчуудыг холбох үүргээ нэр төртэй биелүүлж байгаа гэж би хувьдаа боддог. Коллаген агуулсан шампунийн хувьд ч ялгаагүй, энэ шинэхэн бүтээгдэхүүнийг бид өнгөрсөн оны аравдугаар сард Монголын хэрэглэгчдэд хүргэж чадлаа. Коллаген гэдэг бол арьс, үсний залуу байдлыг хадгалдаг уургийн нэгдэл юм. Хүний арьс өтөлж, үрчийн хөгширдөгтэй адил үс ч бас хөгширдөг. Хөгшрөөд эхлэхээрээ үс хугарна, хуурайшна, өнгөө алдаж салаална. Энэ нь нэг ёсондоо коллагенаа алдаж байгаа хэрэг юм. Харин коллаген буюу үсний залуу байдлыг хадгалдаг уураг бүхий шампунийг хэрэглэснээр таны үсний төрөлхийн өнгө сэргэж, эргэж залуужна. -Коллагентай шампунийн сурталчилгаанд "Таны үсийг 3D арчилгаагаар нөхөн сэргээнэ" гэсэн үгсийг бид цөөнгүй сонссон. 3D арчилгаа гэдэг нь юу гэсэн үг юм бол? өөрт тохирох шампунийг зөв сонгохын тулд энэ мэт мэргэжлийн тайлбарыг хүмүүс ойлгодог байх хэрэгтэй болдог л доо. -3D гэсэн ойлголтыг задалж ойлгохын өмнө нэг зүйл хэлье. Хүний үс коллагенаа алдахад гадаад орчны болон хүний өөрийн дотоод хүчин зүйл нөлөөлдөг. Энэ бүгдээс шалтгаалан үс коллагенаа алдаж хөгширдөг, хугардаг, хагтдаг. 3D гэдэг нь тухайн бүтээгдэхүүнд орсон гол гурван бодисыг томьёолсон үг юм. Эхнийх нь дээр өгүүлсэн коллаген. Үсний хамгийн дотоод бүтцэд шингэж, залуужуулах, нөхөн сэргээх үйлчилгээтэй. Дараагийнх нь саломер буюу хүний үсийг нарны хэт ягаан туяанаас хамгаалах бүрхүүл үүсгэн гадны нөлөөллөөс хамгаалдаг харин сүүлийнх нь жожо-ба гэж дэлхийд алдартай жимсний хольц. Энэ нь үсний гадаад өнгө үзэмжийг сэргээх, хугарсан гэмтсэн үсийг нөхөн сэргээх үйлчилгээтэй юм. Энэхүү 3D системийн тусламжтай үс иж бүрэн тэжээл авч дахин өнгөө алдаж хөгшрөхөөс хамгаалагддаг юм л даа. -Шампунь дээр рН гэсэн томьёолол бас байдаг. Энэ нь яг юу гэсэн үг юм бол. Хүний үсэнд рН яагаад хэрэгтэй гэж? -Эрүүл үсний хэвийн бат бэх шинж чанарыг рН-ийн түвшингээр тогтоодог. Үсний гадаргуу нь арьсны л адил үелэн байрласан бүрхүүл давхаргаар хучигдсан байдаг. Хэвийн буюу гэмтээгүй үс 5-6.5 рН-ийн түвшинд эрүүл сайхан байдлаа хадгалж чаддаг. Үс гэмтсэн үед энэ түвшин өөрчлөгддөг юм. Ялангуяа өвлийн цагт хатуулаг ихтэй усаар үсээ угаасны дараа үсний бүрхүүл гадаргуу буюу өнгөн хэсэг гэмтэж, цахилгаанждаг. Үс хэвийн рН-ийн түвшиндээ байх юм бол нягт, толигор зөөлөн байдаг гэж ойлгож болно. -"Таван Богд Косметик" компанийн оруулж ирсэн "Double Rich max luminant" шампуньтай монголчууд танилцаж, хэрэглэж заншиж байна. Энэ шампунийн онцлог юу вэ? -Хамгийн анхны коллаген агуулсан шампунь. Мөн бусад шампуниас ялгарах онцлог нь үс арчилгааны 3D luminant system-ийн үйлчилгээтэй. Шинжлэх ухааны үндсэн дээр, эрдэмтэн судлаачдын удаан хугацааны ажлын үр дүнд нээсэн ололт нь "Double Rich max Luminаnt" юм. Магадгүй хүн төрөлхтөн энэ шампунийн тусламжтайгаар үс хөгшрөх, хугарах, хуурайших, өнгөө алдах, тослогтох гэсэн элдэв асуудлуудыг шийдэж чадна. Мэдээж хэрэг ангижруулагчтай нь хамт хэрэглэвэл илүү үр дүнтэй. Хамгийн гол нь энэхүү шампунийн гурван төрлөөс тухайн хүн өөртөө тохирсныг нь хэрэглэх хэрэгтэй гэж зөвлөмөөр байна. -Эцэст нь хэрэглэгчдэдээ хандаж юу хэлэх вэ? -Манай эрчүүд бүсгүйчүүд арьсаа арчилж сурчээ. Арьсаа ойлгож, уншиж чаддаг болсон байна. Арьс хөгширдөг гэмтдэг бас хуурайшдаг, өөрийгөө хамгаалах чадвараа алдаж өнгөгүй болдог гэдгийг мэддэг болжээ. Харин яг үүнтэй адил үс ч бас арчилгаа шаарддаг. Үсийг ч бас чийгшүүлж, уургийн нэгдлийг хэвийн хэмжээнд барьж байх шаардлагатай. Хүн болгоны үсэнд төрөлхийн мөн чанар гэж бий. Тэр нь алдагдахаараа гэмтэж унаж салаалж эхэлдэг. Үснийхээ энэ зовлонг ойлгож тохирох шампунийг нь хэрэглэснээр таны үс ямагт залуу байх болно гэж хэлмээр байна. Бид ийн ярилцав. АНУ-ын Palmolive, Солонгосын Novid, D’elete зэрэг шампуниудыг монголчууддаа танилцуулж, дотно нөхөрлүүлсэн "Таван Богд Косметик" компанийнхан энэ удаа анхны коллаген буюу уураг агуулсан шампунь болох "Double Rich max Luminant" -ийг танд зориулж авчирчээ. Нөхрийн сайныг ханилж байж мэднэ гэдэг дээ. Хэрэглэгчид маань хэдийнэ коллагентай шампунийн тусыг мэдрээд амжчихсан биз ээ. 
Ч.БҮЖИН 
