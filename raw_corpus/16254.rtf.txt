№291 (16254)
1985 ОНЫ АРВАН ХОЁРДУГААР  САРЫН 4
Эдийн засгийн туршилт

Манай орны эдийн засгийн хөгжлийн цар хүрээ өргөжин тэлж, БНМАУ-ын хөдөө аж ахуйг хөгжүүлэх, хун амын хүнсний хангамжийг сайжруулах зорилтот Программ, ЗСБНХУ, БНМАУ-ын хооронд эдийн засаг, шинжлэх ухаан техникийн талаар хамтран ажиллах 2000 он хүртэлх урт хугацааны Программыг хэрэгжүүлэх ажилд орсон явдал улс ардын аж ахуйн бүх салбар төдийгүй улс хоорондын интеграцчиллыг хөгжүүлэх шинжлэх ухаан техникийн ололтыг нийгмийн амьдралын хэрэгцээ болгох чиглэлээр эдийн засгийн удирдлагын олон талтай идэвхтэй, цогцолбор үйл ажиллагааг шаардаж байна. 

Өргөн далайцтай, ирээдүйтэй, нарийн түвэгтэй ийм зорилтыг хэрэгжүүлэхэд хөдөлмөрийн хамт олноос эхлээд улс ардын аж ахуйн бүх шатны удирдах ажилтнуудын өмнө үйлдвэрлэлийг эдийн засгийн боловсронгуй арга барилаар удирдан зохион байгуулж, эрэл хайгуул, туршилт хийх, тэргүүн туршлага нэвтрүүлэх, үйлдвэрлэлийн хэрэгсэл, материал, түүхий эдийн аль болох оновчтой хэмнэлттэй зарцуулж, нөөц бололцоог дайчлан ашиглах шаардлага дэвшүүлэн тавьж байна. 

Хөнгөн, хүнсний үйлдвэрийн Яамны болон Холбооны Яамны системийн үйлдвэр, аж ахуйн газрууд, барилга, тээврийн салбарын зарим хэсэгт эдийн засгийн хэсэгчилсэн туршилт хийсэн нь нам, засгаас аж ахуйг эдийн засгийн аргаар хөтлөн жолоодох хэлбэрийг боловсронгуй болгохтой уялдуулан авсан томоохон арга хэмжээний нэг юм. Эдийн засгийн туршилтын нөхцөлд ажиллаж байгаа эдгээр салбарт шинэ техник, технологи нэвтэрч, аж ахуйн гэрээгээр хүлээсэн үүрэг сайн биелж, хөдөлмөрийн хамт олны нийгмийн хөгжлийн зорилтыг хангахад илүү ахиц гарч байна. Хөнгөн, хүнсний үйлдвэрийн Яамны системийн үйлдвэрүүд VII таван жилийн төлөвлөгөөт зорилтыг давуулан биелүүлэх угтвар, шахуу төлөвлөгөөтэй ажиллаж, тавьсан зорилтоо амжилттай шийдвэрлэх боломж бүрдүүлж 1985 оны эхний гурван улирлын бүтээгдэхүүн үйлдвэрлэх төлөвлөгөөг нормативт цэвэр бүтээгдэхүүнээр давуулан биелүүлж, түүний өсөлтийг хөдөлмөрийн бүтээмжийн дээшлэлтээр ханган, таваарын бүтээгдэхүүний нэг төгрөгт ногдох зардлыг 1, 7 - 2 хувь хямдруулжээ. Цалингийн фондоор бүрдүүлэх тогтвортой норматив хэрэглэж байгаа нь төлөвлөгөөт зорилтыг цөөн орон тоогоор хангах үйлдвэр, аж ахуйн газрын сонирхлыг дээшлүүлж, таваарын бүтээгдэхүүний борлуулалтыг өмнөхөөс нэмэхэд нөлөөлжээ. 

Эдийн засгийн туршилтын гол үр дун нь улс ардын аж ахуйг удирдах нэгдсэн системийг бүрдүүлэн бэхжүүлснээр хэмжигдэх ёстой байтал эдийн засгийн бүх боломж, нөөцийг дүүрэн дайчилж чадахгүй, аж ахуйн тооцооны зарчмыг хөдөлмерийн хамт олны уйл ажиллагаанд төгс нэвтрүүлэхгүй, төлөвлөгөөт үзүүлэлтийн дороос дээш шат ахих чанарыг хүн бүрт эзэмшүүлэхэд санаачилга гаргадаггүйгээс ажил их хохирч байна. Тэрчлэн хөдөлмөр зохион байгуулалт, урамшууллын бригадын хэлбэрийг нэвтрүүлэхдээ дэвшилттэй, орчин үеийн агуулгатай давуу чанарыг нь нарийн ойлгуулахгүй өнгөц ханддаг, тэрчлэн ийм туршилтыг хэсэгчлэн хийж байгаа учир далайцтай үр дүнд хүрэхгүй, шинжлэх ухаан, техникийн дэвшил нэвтрэхэд саад болж, улмаар борлуулалтын хүрээн дэх ажлын арга барилыг өөрчлөн сайжруулахад зарим талын бэрхшээл учруулж байна. Ер нь аж ахуйн салбар, яам, тусгай газрын системд бүхэлд нь эдийн засгийн туршилт хийх чиглэлээр ажиллах хэрэгтэй бөгөөд төлөвлөгөөнд онцын шалтгаан, үндэслэлгүй өөрчлөлт оруулдаг явцгүй практикийг ч эцэс болгох нь чухал байна. 

Эдийн засгийн туршилт хийхдээ юуны өмнө техникийн дэвшилд тулгуурлан үйлдвэрлэлийн үйл ажиллагааны эрчимтэй зэвсэглэмжийг хангах талаар хөдөлмөрийн хамт олны сонирхол, санаачилгыг өрнүүлж, аж ахуйн механизмын үйлчилгээг хүчтэй болгон, төлөвлөлт, урамшуулал, үнэ, санхүү зээлийн зэрэг эдийн засгийн хөшүүргийг бүтээлчээр ашиглах асуудлыг урьдаас оновчтой сонгон тодорхойлж, эцсийн үр дүнг дээшлүүлэх нэгдсэн зорилтыг хангавал зохино. 

Туршилтын хамрах хүрээг өргөтгөн, үндсэн агуулгыг гүнзгийрүүлэх, салбаруудын үйл ажиллагааг удирдах арга, хэлбэрийг баяжуулахад бүхний анхаарлыг төвлөрүүлэх зорилгоор инженерийн туршилтыг бэлтгэл сайтай хийж үр дүнд хүргэж байх ёстой. Үйлдвэр, аж ахуйн газрын техникийн зэвсэглэмж, чадавхийг дээшлүүлж, бүтээгдэхүүний чанарыг сайжруулахтай уялдуулан паспортжуулах, аттестатчилах ажлыг ур нөлөөтэй тууштай хэвшүүлэх, зохион бүтээх, технологийн горимыг зөв мөрдөх, үйлдвэрлэлд дэвшил гаргах найдвартай системийг тогтоохын тулд шинэ техник багаж, тоног төхөөрөмжийг зохих хугацаанд захиалан авч нийлүүлэх ажлыг идэвхжүүлж, удирдлага, төлөвлөлтийг автоматжуулах нөхцөл бүрдүүлэх хэрэгтэй. 

Үйлдвэр, нэгдэл, аж ахуйн байгууллага, хамт олов бүрт туршилтын зорилго, ач холбогдлыг сайтар мэдээлж, тэдний бие даасан ажиллагаа, хариуцлагыг дээшлүүлэх түүнчлэн үйлдвэр, аж ахуйн газрын удирдах ажилтны мэргэжлийг эдийн засаг, удирдлагын шинэчлэлийн чиглэлээр дээшлүүлэх асуудал хурцаар тавигдаж байна. 

Салбарын яам, тусгай газар, үйлдвэр, нэгдэл, аж ахуйн төв байгууллага, тэдгээрийн намын байгууллага >> удирдах ажилтны мэргэжил дээшлүүлэх ажлыг эрс сайжруулж, ажил хэрэгч чанартай болгон үйлдвэрлэлийн эцсийн үр дүнг дээшлүүлэхэд гол хүчээ төвлөрүүлэн, өндөр мэргэжилтэй, аж ахуйг удирдах авьяас чадвар бүхий ирээдүйтэй боловсон хүчнээр шийдвэрлэх нэгжүүдийг хангахад их анхаарал тавих хэрэгтэй юм. 

Нийгмийн үйлдвэрлэлийг эрчимжүүлэх, эцсийн үр ашиг, хөдөлмөрийн бүтээмж, фонд өгөөжийг дээшлүүлэхэд бүхэлдээ чиглэсэн эдийн засгийн шинэ туршилтын явцад ул суурьтай судалгаа шинжилгээ хийж, түүнийг улам боловсронгуй болгох бүтээлч цогцолбор арга нэвтрүүлж, ахиц ололтыг бататгаж, хамрах хүрээг нь өргөжүүлэхэд яам, газар, эдийн засгийн төв байгууллага, аймаг хотын намын хороод шийдвэрлэх үүрэг гүйцэтгэх ёстой, 

