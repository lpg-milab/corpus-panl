№95 (16372)          
1986 оны дөрөвдүгээр сарын 20.
Их  санаачилгын уламжлал

Далаад жилийн тэртээ их Ленин өөрөө биечлэн оролцож ач холбогдлыг нь << Их санаачилга >> гэж өндөр үнэлсэн бух нийтийн хөдөлмөрийн баяр - коммунист субботникийн дайчин уламжлал ёсоор өнөөдөр манай орон даяар Лениний мэндэлсний 116 жилийн ойд зориулсан коммунист субботникт мянга мянган хөдөлмөрчин урам зориг төгөлдөр гарч дээд амжилт, өндөр бүтээл гаргахаар шамдан ажиллаж байна. 

МАХН-ын XIX их хурал угтсан өрнүүн ажил үйлсийн өдрүүдэд энэ жилийн коммунист субботник тохиолдож байгаа учраас хамгийн өндөр амжилт гаргаж, хөдөлмөрийнхөө үр шимийг эх орныхоо сайн сайхан үйлсэд нэмэрлэхээр хүн бүр урам зориг төгөлдөр хөдөлмөрлөж байна. 

Хөдөлмөрийн бүтээмж дээшлүүлэх, нөөц бололцоог илрүүлэн дайчлах, шинэ бүтээл гаргах, шийдвэрлэгдээгүй асуудлыг шийдэх, хүч чадлыг дээд зэргээр бүрэн ашиглах, хөдөлмөр зохион байгуулалтыг сайжруулах, хүмүүсийн санаачилгыг өрнүүлэх зэрэг зангилгаа асуудлуудад субботникийг чиглүүлж байгаагаараа хөдөлмөрийн энэ баяр онцлог юм. 

Авто замын ерөнхий газрын харьяа зам барилга ашиглалтын трестийн хамт олон троллейбусны зам шугам тавих ажлын бэлтгэлийг хангаж жирийнхээс ан, дөр бүтээмжтэй ажиллах үүрэг авсан бол Улаанбаатарын хивсний үйлдвэрийнхэн бүх бүтээгдэхүүнээ дээд зэргийн чанартай үйлдвэрлэж хоёрын зэрэг шинэ бүтээгдэхүүн хийх, Октябрийн районы барилгын модон эдлэлийн үйлдвэрийн хамт олон хоёрдогч түүхий эдээр хэрэгцээний хавтан үйлдвэрлэх технологи эзэмших тодорхой зорилт тавьж бэлтгэлийг хангаад субботникт гарчээ. Өвөрхангай аймгийнхан уурхайн худаг олныг гаргаж соргог бэлчээр шинээр эзэмших, Эрдэнэт хотынхон үйлдвэрийн цех, тасаг, ажлын байр бүрийн үр дүнг дээшлүүлэх, шинэ техник, тэргүүний технологи нэвтрүүлэх, << Монголоровцветмет >> нэгдэл, Завхан аймгийн техник туслалцааны барилгын трест зэрэг олон үйлдвэр оны эхнээс хэмнэсэн түүхий эд, эрчим хүчээрээ дөрөвдүгээр сарын 2 оны өдөр ажиллахаар бэлтгэсэн гэх мэтээр хэдэн арван хамт олон заавал биелэх тооцоотой зорилт, амлалт үүрэг аваад ажиллаж байгаа тухай сайхан мэдээ эх орны хот, хөдөөгөөс сонины газарт ирсээр байна. 

Өнөөдрийн ленинч субботникт оролцогчид өндөр бүтээлтэй, аж ахуйчаар ажиллаж мэргэжлээ аль хэр эзэмшсэнээ эх орон, хамт олондоо харуулахаар шамдаж, үйлдвэр, аж ахуйн газрын удирдах хүмүүс, ус мэргэжилтэн, инженер техникийн ажилтан нар субботникийг гардан зохион байгуулахдаа юуны өмнө дотоод нөөц бололцоог илрүүлэн аж ахуйчаар ашиглах талаар хүмүүсийн санаачилгыг өрнүүлэх, үйлдвэр, завод, цех, бригад, хэсэг, ажилчдын хөдөлмөрийн өндөр амжилтын арга туршлагыг нарийвчлан судлах, төлөвлөгөө тасалдаг, чанаргүй бүтээгдэхүүн үйлдвэрлэхэд хүргэдэг дутагдлын шалтгааныг илрүүлэн арилгах, хүний хүчин зүйлийн их нөөцийг дайчлахад анхаарлаа төвлөрүүлэх нь чухал юм, Субботник бол зөвхөн их ажил хийхийн нэр биш харин анхнаасаа их санаачилгын хэлбэр болон үүсч дэлгэрсэн тул мал аж ахуйн хэсэг, бригад, цех, үйлдвэр, заводын дарга, инженерээс эхлээд яам, газрын удирдлагууд, намын байгууллага ленинч субботникийн үеэр гарсан шинэ санаачилга, тэргүүн туршлага, шилдэг аргыг биечлэн судалж дэлгэрүүлэхийг зорилго болгох ёстой. 

Бүх нийтийн ленинч субботник нь ажлын нийт салбарт бүтээгдэхүүний чанарыг сайжруулах, шинэ техник, технологи эзэмших, ашиглагдахгүй байгаа тоног төхөөрөмж, техникийг суурилуулан ажилд оруулах, засч сэлбэх, хуучирсан технологийг шинэчлэх, хөдөлмөр зохион байгуулалтыг боловсронгуй болгоход тэрчлэн хот суурин, үйлдвэр, аж ахуйг тохижуулах, соёлжуулах, байгаль хамгаалах, ариун цэвэр, эрүүл ахуйг сайжруулахад ач тусаа өгөх ёстой. Хүн амын хүнсний хангамжийг сайжруулах, туслах аж ахуй эрхлэх асуудлыг шийдвэрлэхэд хаврын коммунист субботникийг тодорхой түлхэц, үр ашиг өгөхөөр зохион байгуулбал зохино. 

Субботникийг зөвхөн биеийн хүчээр хар ажил хийхийн нэр болгон хялбарчлах, урьдаас бодож боловсруулаагүйгээр замбараагүй ажил зохиож хүмүүсийн хүч хөдөлмөрийг дэмий үрэх, үр бүтээлгүйгээр салхинд гадаа гарах төдийгөөр зохион байгуулах хуучирсан сэтгэлгээ, хэвшмэл арга барилыг өөрчлөх шаардлагатай байна. Ор нэр болгон хялбарчилдгийн уршгаар хийх ажлаа олж ядан хог цэвэрлэх, хортон устгах мэтийн ерийн өдөр бүр байнга хийгдэж байх ёстой ажилд хийхийг дайчлан гаргаж, их сүр үзүүлж бага үр дүн гаргадаг архаг дутагдал нийслэл болон зарим хот, суурин газарт амь бөхтэй байгаагаас хүч тарамдаж, ажил цалгардаж, төвлөрсөн, үлдэцтэй том ажил хийгдэхгүй харин ирэх жил дахин хийх шаардлагатай дутуу дулим зүйлд цаг хүч зарж биеэ хуурахад хүрдэг байна. Тарьсан модоо технологи ёсоор арчилдаггүй, суулгасан зүлгээ нүд хуурах зүйл болгон хувиргадгаас хот суурин газарт ногоон байгууламж сайжрахгүй, тохижилт дээшлэхгүй дахин дахин ажил болж байна. Ялангуяа албан газрууд, сургууль, шинжлэх ухаан, соёлын байгууллагад субботникийг хийсэн болж нэр зүүдэг дутагдлаас салах цаг болжээ. 

Хот, аймаг, район, сумын нам, захиргаа, үйлдвэрчин, залуучуудын эвлэлийн байгууллага, аж ахуйн удирдлагууд субботник зохион байгуулдаг хэвшмэл арга барил, хуучирсан сэтгэлгээгээ өөрчлөн, уламжлалт их санаачилгын үр дүнг бодитой болгож, үзэгдэхүйц шинэ зүйл бүтээж, намынхаа их хуралд бэлэг барихыг зорих хэрэгтэй. Субботникоор хуримтлагдсан хөрөнгийг эх нялхсын эмчилгээ, үйлчилгээний болон хүүхэд залуучуудын соёл - хүмүүжлийн барилга байгууламж барих, тэдгээр байгууллагын материаллаг баазыг бэхжүүлэн дээшлүүлэхэд зориулах учир хуримтлал зарцуулалтад нь нийтийн хяналтыг улам хүчтэй болгож учир холбогдлыг өргөн ухамсарлуулбал зохино. 

Хамт олон, иргэн бүр хөдөлмөрийн баяраар санаачилсан зүйл, олсон амжилтаа ерийн өдрүүдийн нөхцөлд үргэлжлүүлэн бататгаж, эх орныхоо хөгжил цэцэглэлтийн үйлсэд гар бие, хүч хөдөлмөрөөрөө бахтай хувь нэмэр оруулцгаагтун! 

