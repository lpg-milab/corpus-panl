№223 (17126)  
1988 оны есдүгээр сарын 16.
ШИНЭЧЛЭЛИЙГ ХУДАЛДАА, БЭЛТГЭЛ

Манай хөдөлмөрчид худалдаа, бэлтгэлийн байгууллагаас аж ахуйч, шуурхай давшингуй үйл ажиллагааг хүсч, худалдагч, үйлчлэгч, тогооч, зөөгчдөөс соёлч үйлчилгээ, эелдэг зан харилцааг шаардаж байна. Хун ардаа чанар сайтай бараа, хүнсний бүтээгдэхүүнээр хангах, үйлдвэр, экспортод сайн түүхий эд бэлтгэж нийлүүлэх хариуцлагатай үүрэг худалдаа, бэлтгэлийн байгууллагад ногддог. Чухамхүү үүгээр л тус салбарт хийж байгаа шинэчлэлийн эцсийн үр дүн хэмжигдэнэ. 

Худалдаа, бэлтгэлийн байгууллагууд үлдэгдэл орлогоор өөрийгөө санхүүжүүлэх эдийн засгийн туршилт хийж эхэлснээс хойшхи хагас жилийн хугацаанд үйлчилгээний соёлд зарим ахиц гарч, төлөвлөгөөний биелэлт жигдэрч эхэллээ. 1988 оны эхний найман сард Сэлэнгэ, Увс аймгаас бусад бүх аймаг, хот бараа гүйлгээний төлөвлөгөөг биелүүлжээ. 

Гэвч шинэчлэлийн явц, үр дүнг зөвхөн төлөвлөгөөний биелэлтээр хэмжих нь өрөөсгөл юм. Худалдаа, үйлчилгээний хүртэмж, чанар, худалдагч, үйлчлэгчдийн зан харилцааны соёл, тэдний ажил эрхлэх ур чадвар мэдэгдэхүйц өөрчлөгдөхгүй байна. Тосч үйлчлэх, барааг худалдан авагчдад сурталчлан таниулах, хүлээгдүүлж, чирэгдүүлэлгүй шуурхай ажиллах, бараагаар таслахгүй жигд хангах шинэ арга хэлбэр үгүйлэгдсэн хэвээр байна. 

Худалдаа, нийтийн хоолны байгууллагын бүтэц, удирдлагын зохион байгуулалтыг улам боловсронгуй болгох. ялангуяа командлан захиргаадах арга илүү шат дамжлагыг арилгах, хүмүүст шууд үйлчилдэг цэг, салбарыг бие даан ажиллаж өөрийгөө санхүүжүүлэх эрх мэдэл, нөхцөл бололцоог сайжруулах, тэдгээрийг хүн амын амьдарч батаа орчинд улам ойртуулах талаар мэдэгдэхүйц эрс өөрчлөлт шинэчлэл хийхийг хөдөлмөрчид хүсэн хүлээж байна. 

Мах, сүү, төмс, хүнсний ногоо, бусад барааг үрэгдэл, хорогдоогүй хадгалах боломжтой зоорь агуулах, хадгаламжийн аж ахуйг шинээр барьж байгуулах, байгааг шинэчлэн тоноглох, ачиж буулгах ажлыг механикжуулах, дэлгүүр, гуанзыг өргөтгөх, төхөөрөмжийг нь шинэчлэх, бүртгэл тооцооны ажилд электрон техник нэвтрүүлэх, ерөөс худалдаа, бэлтгэлийн салбарт техникийн алс хэтийн хараатай бодлого явуулж шинжлэх ухаан - техникийн тэргүүний ололт, дэвшлээр хөдөлмөр хөнгөвчлөх, бүтээмж дээшлүүлэх, соёлжих ажил нэн чухал байна. 

Төлөвлөлтийг аж ахуйн байгууллага, хөдөлмөрийн хамт олон бие дааж өөрсдөө хийдэг болж байгаа эрхийг шинэчлэлийн хүчирхэг хэрэгсэл болгож ашиглах хэрэгтэй байна. Бүхнийг дээрээс төлөвлөж байх үед төв суурин газрын жижиглэн худалдаа өндөр хурдацтай өсч, хөдөө орон нутгийн бараа гүйлгээ, хангамж хоцорч байснаас хөдөөд бараа дутагдах, малчид, хөдөөгийн хөдөлмөрчид аймгийн төв, хотод ирж бараа авах, суурин газрын дэлгүүрт хүлээгдэл чирэгдэл ихсэх зэрэг сөрөг үр дагавар бий болоход хүрсэн юм. Зөвхөн 1987 онд хөдөөгийн хөдөлмөрчдийн мөнгөн орлогоос 480 гаруй сая төгрөг Улаанбаатар, Дархан, Эрдэнэт хотод шилжиж бараа гүйлгээнд оржээ. 

МАХН-ын Төв Хорооны IV бүгд хурлын үзэл санаагаар хөдөөгийн хөдөлмөрчид, малчдын барааны хангамж, үйлчилгээг илүү хурдацтай нэмэгдүүлэх нь шинэчлэлийн тулгамдсан зорилт болж байна. 1989 оны төлөвлөгөөний төслийг орон нутагт зохиосон байдлаас үзэхэд олонхи аймаг хэтийн төлөвлөгөөний зорилтыг хангахуйцаар жижиглэн худалдаалах бараа гүйлгээг төлөвлөсөн байна. Гэтэл Төв, Хэнтий, Өмнөговь, Сүхбаатар, Дорнод, Архангай, Баян-Өлгий зэрэг олон аймаг нутаг дэвсгэрийнхээ хүн амын мөнгөн орлого, төлбөрийн чадвар бүхий эрэлт хэрэгцээг бадраа гүйлгээ, төлбөрт үйлчилгээгээр бүрэн хангахаар тооцоолоогүй, баланслуулан уялдуулж чадаагүй төсөл боловсруулсан байна. Эдгээр аймаг 1989 оны төсөл боловсруулахдаа жижиглэн худалдаалах бараа гүйлгээг хун амын худалдан авах чадвараас 548, 5 сая төгрөгөөр доогуур тооцоолжээ. 

Эдийн засгийн шинэ нөхцөлд худалдааны захиалга үйлдвэрлэлийн үндэс байх ёстой. Энэ утгаараа хүн амын эрэлт хэрэгцээг зөв тодорхойлох, өргөн хэрэглээний бараа, хүнсний захиалгыг үндэслэл сайтай, чанартай боловсруулах, бэлтгэн нийлүүлэгчидтэй захиалга гэрээгээр харилцаж ажиллах, аж ахуйн зөрчил, маргааныг эдийн засгийн аргаар шийдвэрлэж сурах нь чухал. 

Худалдааны байгууллага зөвхөн захиалагч, захиалсан бараагаа нэхэгч төдийгүй, соёлч, ухаалаг хэрэглээг хэвшүүлэгч, шинэ хэрэгцээг бүрдүүлэгч байх ёстой. Барааны шинэ нэр төрөл, үлгэр загвар бий болгоход идэвхтэй оролцож үйлдвэрлэгчидтэй ажил хэрэгч холбоо тогтоож, барааны үйлдвэрлэл хангамжийг зохион байгуулагч байвал зохино. Орон нутгийн үйлдвэр, аж ахуйн газар, хөдөлмөрийн нөхөрлөл, хоршоолол, иргэдтэй гэрээ, хэлцэл хийж өргөн хэрэглээний бараа, хүнсний зүйл үйлдвэрлүүлэх, үйлдвэрлэснийг нь хүн амд шуурхай хүргэж эргэлтэд оруулахаас энэ ажлыг эхлэх хэрэгтэй. 

Улс, хоршооллын үйлдвэр, хөдөө аж ахуйгаас чанар сайтай өргөн хэрэглээний бараа, хүнсний зүйл авч хүн амд худалдахаас гадна ах дүү орнуудын ижил, төстэй байгууллагуудтай аж ахуйн шууд харилцаа тогтоож бараа солилцоо, хилийн худалдаа хийж, барааны нэр төрлийг олшруулах, эргэцийг түргэтгэх нь шинэчлэлийн үзэл санаатай бүрэн нийцэж байгаа юм. Өргөн хэрэглээний барааны нөөцийг нэмэгдүүлэх тэмцлийг худалдаа, бэлтгэлийн ангиас яам хүртэл, худалдагчаас сайд хүртэл, сум, хороо ноос аймаг, хотын АДХ-ын гүйцэтгэх захиргаа хүртэл бүх шатанд өрнүүлэх хэрэгтэй. 

Худалдаа, бэлтгэл, нийтийн хоолны салбарт ажиллаж байгаа коммунистуудын манлайлал, үлгэр дууриалыг дээшлүүлэх, удирдах болоод мэргэжлийн боловсон хүчний хариуцлага, санаачилгыг сайжруулах, тэдний бүтээлч сэтгэлгээ, бие даасан зөв үйл ажиллагааг дэмжих, боловсон хүчин, ялангуяа мэргэжлийн ажилчдыг бэлтгэх, давтан сургах ажлын чанарыг сайжруулах шаардлага тус салбарт хийж байгаа шинэчлэлийн мөн чанараас урган гарч хурц тавигдаж байна. 

