№17(16607)
1987 оны нэгдүгээр сарын 20.
Төл хүлээн авахад бэлэн үү?

<< Бойжуулсан төл, хээлтэгч малын тоо төлөвлөснөөс нэлээд хэмжээгээр дутаж байгааг мал аж ахуйн талаархи шинэ таван жилийн зорилтыг хэрэгжүүлэхэд цаашид учирч болзошгүй бэрхшээлийг нэмэгдүүлж байгаа хэрэг гэж үзэх хэрэгтэй >> гэсэн дүгнэлтийг Намын Төв Хорооны II бүгд хурал хийсэн юм. 

Мал аж ахуйн өнөөгийн байдлыг авч үзвэл цаашид учирч болзошгүй бэрхшээл юуны урьд энэ хаврын төл хүлээн авах ажил дээр нэмэгдэх шинж төлөв нэлээд аймаг суманд илэрхий харагдаж байна. Олонхи аймгийн 160 шахам сумын нутаг бэлчээр бүхэлдээ буюу ихэнхдээ цасанд хучигдсан тул цас ихтэй нутгаас сая орчим мал өөр аймаг, сумын, таван сая гаруй мал өөрийн аймгийн нутагт отроор өвөлжиж байна. Отроос эргэж хаваржаандаа бууж амжилгүйгээр төл хүлээн авахад хүрэх, эсвэл бэлтгэж зэхсэн хаваржаа нь цасанд дараастайгаас болж бэлтгээгүй газар ч малаа төллүүлж болзошгүй байдал одоо нэгэнт бий болоод байна. 

Байгалийн ийм бэрхшээл дээр төл бүрэн мэнд бойжуулах бэлтгэлийг технологийн шаардлагын дагуу хангаж чадаагүй хариуцлагагүй салан задгай байдал нэрмээс болоход хүрвэл 9. 2-оос доошгүй сая төл бойжуулах манай зорилтыг хэрэгжүүлэхэд ноцтой саад бэрхшээл учруулж мэдэх юм. Цас ихтэй нөхцөлд мал өвөлжүүлэх ажлыг оройтуулж зохион байгуулсан Дундговь, малын хээл хамгаалах талаар жилийн жилд хариуцлагагүй хандаж ирсэн Говь-Алтай, ингэний хээлтүүлгийг оройтуулж байгаа Өмнөговь зэрэг аймгаас эхлээд эх мал, төлийн тухайд ажлын ноцтой дутагдалтай зууралдаж байгаа аймаг, сумын тоо цөөнгүй байна. 

Төл бойжуулах бэлтгэлийг тогтмол сайн хангаж оновчтой зохион байгуулдаг аймаг, сумын мал сүрэг нь мэдээж зүйл учраас өнгөрсөн таван жилийн дунджаар Баян-Өлгий аймгийн Алтай, Толбо, Увс аймгийн Малчин, Ховд аймгийн Мянгад зэрэг олон сумын хөдөө аж ахуйн нэгдэл бэлтгэлээр сайн байсны хүчинд төлөөр малаа өсгөж оны эхний зуун хээлтэгчээс 8592 төл бойжуулжээ. Манай хөдөө аж ахуйн нийт байгууллага эдгээр нэгдлийн хэмжээнд төл бойжуулсан бол улсын хэмжээгээр жил тутам одоогийнхоос сая шахам төл нэмж бойжуулах бололцоо бий юм. 

Төл бүрийг мал болгоход хамгийн наад захын ажил, тухайлбал, эх малыг өсгөх, хээл хамгаалах, ялангуяа дундаас доош тарга хүчтэй малыг төллөхөөс 30- 45 хоногийн өмнөөс угтуулан тэжээх, мал төллүүлэхэд хамгийн тохиромжтой бэлчээр, ус, зам харилцаа сайтай нутгийг сонгон, бэлчээрийг хамгаалалтад авч, эх мал, төлд шаардагдах шимт чанар сайтай нарийн өвс, хүчил, эрдэс тэжээлийн суурь, бааз, цогцолбор, суурь дундын тэжээлийн фондод хүрэлцэх хэмжээгээр татаж нөөцлөх ажлыг бүрэн хийчихсэн нөхцөлд төлийн хорогдол ердөө гаргахгүй байх ч боломжтой. 

Төл бойжуулах бэлтгэлийг технологийн шаардлагын дагуу бүрэн хангаагүйн улмаас олон төл хорогдуулдгаас биш байгалийн бэрхшээл, цас, шуурганд муу нэрийг тохох учиргүй болох нь ижил нөхцөлтэй хоёр аймаг, хоёр сум хоорондоо зөрүүтэй үзүүлэлт тэй байгаагаас тод харагдаж байна. Төв аймгийн Дэлгэрхаан, Өвөрхангай аймгийн Нарийнтээл, Хайрхандулаан сумын нэгдлүүд таван жилийн дунджаар зуун хээлтэгчээс дөнгөж 64 72 төл бойжуулсан нь улсын хэмжээний хоршооллын байгууллагын дотор хамгийн доод үзүүлэлт болжээ. Сангийн аж ахуйнуудын дотор ч малын төл ялангуяа бодын төл бойжуулах талаар ийм доогуур үзүүлэлттэй аж ахуйн олон байна. 

Эх малын хээл хүндэрсэн өдий үеийн гол ажил хэвлий дэх төлийн хэвийн өсөлтийг хангаж, эх малын арчилгаа, тордолгоог сайжруулж эрүүл чийрэг, "амьдрах чадвар" сайтай товир төл хүлээн авах урьдчилсан  нөхцөлийг бий болгох нь төлийн бэлтгэл ажлын нэг чухал хэсэг мөн. Нялх төлд юугаар ч орлуулшгүй үнэт тэжээл уураг сүүг гагцхүү эх малын хээлтэй үед шаардагдах үлэмж хэмжээний шим тэжээлийн бодисыг бүрдүүлж өгснөөр найдвартай хангамжийн эх булаг бий болгоно. Цаг агаарын хамгийн их хәл бэлзэлтэй, бэлчээрийн өвс  ургамал хомсдож, шимт чанар муудсан хаврын хахир цагтай дээрх шаардлага давхацдаг учраас эх малд нэмэгдэл тэжээл, ус хужир, зайлшгүй арчилгаа, тохь тух бүрдүүлэх хэрэгтэй юм. 

Эцэж турсан малын сүүний уургийн найрлагад төлийг чийрэгжүүлж торниулах, элдэв өвчнөөс сэргийлэх дархлаа төрүүлэгч биологийн идэвхт бодис хомсдож, жилбэ тааруу байдгаас биеийн эсэргүүцэл султай, өсөлт торнилт муутай төл гарч, хялбархан өвчилж, хорогддог нь амьдрал дээр бодит баримтаар тодорхой харагдаж байна. 

Угтуулан тэжээгээгүй туранхай үнээний тугал дөнгөж 710 кг, хонь, ямааны хурга, ишиг 1,8-2 кг жинтэй гарч, эхний долоо хоногт тэдгээр төлийн 20-35 хувь өвчилж, 15-30 хувь нь хорогддог байна. Эх малын тарга хүчний алдагдлыг аль болох багасгах урьдчилсан нөхцөлийг хангаж ажиллах нь зөвхөн түүнийг онд оруулах төдийгүй төл бүрэн бойжуулах бэлтгэл ажлын чухал хэсэг байх ёстой. 

Төл бойжуулахад нягт нямбай, чимхлүүр ажиллагаа шаардагддаг учраас төлчин эмэгтэйчүүд, пионер сурагчдын болон шефийн туслалцааг үр дүнтэй болгохын тулд төлчнөөр гарч ажиллах хүмүүсийн хувийн  бэлтгэлийг эртээс хангуулж, тэдэнд бог малын төлийг хөрвөжилтийн үс шатаар, ингэ, гүү, үнээг хашаанд төллүүлж, эзний хараа хяналтад, байнгын хариулга маллагаатай бойжуулах болон бааз цогцолбор, чингэлгийн аргаар бойжуулах зэрэг үр дүнгээ өгч байгаа шинэ дэвшилт арга, технологийг малчдад зааж сургах зэргээр зохион байгуулах хэрэгтэй юм. 

Аливаа ажлын эцсийн үр дүн бэлтгэлээс ихээхэн шалтгаалдаг ёсоор 1687 онд есөн сая гаруй төл хүлээн авч бүрэн бойжуулах зорилтын хувь заяаг өнөөдөр ямар бэлтгэлтэй байгаагаар нь дүн шинжилгээ хийж малчин, байгууллага, хамт олон бүр өөрсдөдөө ногдсон үүргийг шуурхай гүйцэтгэх, үүнд ч хяналт шалгалт, туслалцааны бүх арга хэмжээг нам, улс, олон нийтийн байгууллага чиглүүлж ажиллавал зохино. 

