№126 (17029)  
1988 оны тавдугаар сарын 26.
АТАР

Манай орны хөдөлмөрчид атар газар эзэмших том зорилтыг амжилттай хэрэгжүүлснээр хөдөө нутгийн өнгө төрхийг шинэчлэн, газар тариалангийн бие даасан томоохон салбарыг бий болгож, талх, тарна, хүнсний ногоогоор улс орон, хүн ардынхаа хэрэгцээг бүрэн хангадаг болсон билээ. 

Атар газрыг анхнаас нь соёлтой эзэмшиж, эзний сэтгэлээр арчлан тордож олон жил тогтвортой арвин ургац авч байгаа Ингэттолгойн сангийн аж ахуйн ерөнхий агрономич, БНМАУ-ын гавьяат агрономич Б. Цэрэн, Орхонтуулын сангийн аж ахуйн ерөнхий агрономич, МАХН-ын XIX их хурлын төлөөлөгч Ц. Цээрэн, << Найрамдал >> сангийн аж ахуйн ерөнхий инженер, БНМАУ-ын Ардын Их Хурлын депутат Ж, Авирмэд, Баруунхараагийн сангийн аж ахуйн тракторч - комбайнч, БНМАУ-ын хөдөлмөрийн баатар Ч. Баяраа, Завхан аймгийн Тэсийн тэжээлийн аж ахуйн тракторч - комбайнч, БНМАУ-ын ургацын олов удаагийн аварга М. Гомбосүрэн нарын зэрэг нэрд гарсан олон арван атарчид арвин сайхан туршлага хуримтлууллаа. 

Наймдугаар таван жилд шинээр хагалах атар газрын тавин хувийг өнгөрөгч хоёр жилд эзэмшиж, эх орны тариалангийн талбайг өргөтгөхийн хамт нэгэнт эзэмшсэнээ соёлтой ашиглах зорилт хэрэгжүүлэх уриан дор бид атар эзэмшсэний 30 жилийн ойг угтаж байна. 

<< . . . Газар тариалангийн бүтээгдэхүүний төлөвлөж буй өндөр өсөлтийг талбайн өсөлтөөр биш, гол нь нэгж талбайгаас авах ургацыг нэмэгдүүлэх замаас хангах. . . >> гэж МАХН-ын Төв Хорооны X ( 1985 оны ) бүгд хурал заасан ёсоор хөрс боловсруулалтыг чанар тай хийж, тариалалтын соёлыг дээшлүүлж, нэгжийн өгөөжийг тогтвортой нэмэгдүүлэхэд манай атар эзэмшигчид, механикжуулагч, мэргэжилтний анхаарлыг төвлөрүүлэх хэрэгтэн юм. Атар эзэмших үйлсийн дүн, чанар нь талбайгаар биш эцсийн үр дүн ургацаар хэмжигдэнэ. Дорнод, Хэнтий. Завхан, Баянхонгор. Сүхбаатар аймгийн зарим сангийн аж ахуй, хөдөө аж ахуйн нэгдэл арав гаруй жилийн өмнө тариалахаар хагалсан газраа атаржуулсны балгаар тэрхүү талбай одоо лууль, хамхуул хог ургамалд эзлэгджээ. Атаршиж эвдэрсэн талбайд олон наст өт тариалж атрын унаган төрхөд нь эргүүлж оруулах, шинээр газар эзэмшихдээ бодлого, тооцоотой хандах нь аймаг, аж ахуй, нэгдлийн захиргаа, газар эдэлбэрийг зохион байгуулж хяналт тавих үүрэгтэй байгууллагын анхаарлын төвд байвал зохих чухал асуудал мөн. 

Цаашдаа эзэмших атар газрын нэлээд хэсгийг говь, тал хээрийн бүс нутагт усалгаатайгаар ашиглах хэрэгтэй байна. Говь, тал хээрийн бүсийн дулааны их нөөц, таримал ургамал ургах тохиромжтой урт хугацаат ашиглаж тос, техникийн ургамал тариалж импортын зарим бүтээгдэхүүний хэрэгцээг эх орны тариалангийн үйлдвэрлэлээс хангах нь манай атарчдын бас нэг тусгай зорилт болж байна. 

Говийн хөрс, цаг уурын өвөрмөц онцлогийг харгалзан маш нарийн судалгаа хийж, өмнөх жилүүдийн зарим ноцтой дутагдлаас сургамж авч орон нутгийн хөдөлмөрчид, ахмадын саналыг харгалзан говьд тариалан эрхлэх газрыг нухацтай сонгох шинжлэх ухааны үндэстэй зөв чиглэл гаргах, услалтын систем, ойн зурвас байгуулж, хөрс хамгаалах талаар хийх ажлыг анхнаас нь иж бүрэн авч үзэж цогцолбор аргаар шийдвэрлэх нь хойшлуулшгүй зорилт мөн. Баянхонгор, Дундговь аймгийн хөдөө аж ахуйн байгууллага 1990 оны эцэст хэрэгцээт бүдүүн тэжээлийнхээ дийлэнхийг аймагтаа бэлтгэхээр зорьж 1988 оноос атар, атаршсан талбайг эзэмшиж эхэлжээ. 

Говь, тал хээрийн бүсийн атар газрыг эзэмшихэд туршлагатай атарчид, механикжуулагчид, агрономич, инженер, техникчид, эрдэмтэн, мэргэжилтнийг газар дээр нь ажиллуулж туслалцааг авч мэргэжлийн удирдлагаар хангаж, жилд хоёр удаа тэжээлийн ургамлын ургац хураахуйцаар тариалалтын оновчтой горим боловсруулж хэрэглэн, атрын өгөөжийг эрс дээшлүүлэх талаар холбогдох аймаг, хөдөө аж ахуйн эрдэм шинжилгээний байгууллага дорвитой тодорхой ажил сэдэж гүйцэтгэх хэрэгтэй. 

Манай орны тариалангийн талбайн тал хувь нь хөрсний дунд зэргийн эвдрэлтэй болж, үржил шим хомсодсоор байгаа зохисгүй үзэгдлийг цаашид газар авахуулахгүй зогсоож, тариалангийн гол нутагт ойн зурвас байгуулах, эрдэс бордооны зэрэгцээ малын бууц. сүрэл, сангас зэрэг бэлэн нөөцөө ашиглан хөрсний үржил шимийг дээшлүүлж нөхөн сэргээх, нэгэнт эзэмшсэн атрын хөрс хамгаалалт, ашиглалт, өгөөжийг тууштай нэмэгдүүлэх нь өнөөгийн хойшлуулшгүй асуудал болж байна. 

Сүүлийн жилүүдэд эзэмшсэн атрын нэлээд талбайг инженерийн хийцтэй услалтын системтэй болгосон хэдий ч хөдөө аж ахуйн нэгдэл, хоршооллын зарим удирдлагын мэргэжил, мэдлэг, ажлын арга, ур чадвар дутмагаас төслийн хүч чадлын хэмжээгээр ургац авч чадахгүй байна. Эдийн засгийн шинэ механизм тууштай нэвтрүүлж тариалангийн үйлдвэрлэлийн соёлыг дээшлүүлж удирдлагын боловсронгуй арга ажиллагааг өргөн нэвтрүүлж, үйлдвэрлэлийг шинэ шатанд гаргах хэрэгтэй байна. Тариалангийн талбай бүрт эдийн засгийн үнэлгээ тогтоож, байгууллага. хамт олонд хариуцуулан, хөрсний үржил шимийг арвижуулах, га тутмаас авах ургацын хэмжээг нэмэгдүүлэх, бага зардлаар илүү үр дүнд хүрэхэд чиглүүлж, норм, норматив, цалин хөлс, урамшууллын хөшүүргийг чадмагаар хэрэглэж тоогоор хөөцөлдөх хуучин арга, сэтгэлгээг аль болохоор хязгаарлаж атар эзэмших, газар тариалан эрхлэхэд чанарын өөрчлөлт гаргах нь Хөдөө аж ахуй, хүнсний үйлдвэрийн Яам, нийт тариаланчдын хариуцлагатай үүрэг юм. 

Орчин үеийн шинжлэх ухаан, техникийн ололтыг шуурхай нэвтрүүлэн тариалангийн үйлдвэрлэлд эрчимжсэн технологийг жинхэнэ ёсоор эзэмшиж, газрын үнэ цэнэ дутуу ойлгож байсан хуучин сэтгэлгээг халж, атрын хөрс шороог элэгдэж эвдрэхээс бүх талаар урьдчилан сэргийлж хамгаалах, ургамлын тос, техникийн зориулалттай болон малын тэжээлийн ургамлын өгөөж ихтэй шинэ сортуудыг тариалж нэр төрлийг нэмэгдүүлэх, үйлдвэрлэлийн эцсийн үр ашгийг дээшлүүлэхэд шинэ ахиц гаргах хэрэгтэйг манай атар газар эзэмшсэн гучин жилийн туршлага, сургамж бид бүхэнд сануулж байна.

