№73 {16663)       
1987 оны гуравдугаар сарын 26.
Их хурлаа амжилттай угтъя

Улс орны хамгийн өргөн олон нийтийн байгууллага болон үйлдвэрлэлийг удирдахад ардчиллыг хамгийн өргөн хэрэглэх бололцоотой манай үйлдвэрчний эвлэлийн ээлжит XIII их хурал энэ оны тавдугаар сарын 13-нд нээгдэнэ. 

Манай ард түмэн улс төрийн аливаа томоохон үйл явдлыг угтаж шийдвэрлэгдээгүй асуудалд бүх нийтийг анхаарлыг төвлөрүүлэн, дутагдал доголдлыг арилгаж, хөдөлмөрийн талбарт өндөр бүтээл гаргадаг уламжлал ёсоороо Монголын үйлдвэрчний эвлэлийн ээлжит их хурлыг угтаж, олон арван мянган ажилчин, малчин, 2, 7 мянган үйлдвэр, байгууллага, 16 мянга гаруй цех, тасаг, бригад, фермийн хамт олон оны эхний дөрвөн сар хагасаас таван сарын төлөвлөгөөг их хурлын өмнө биелүүлэхээр эх оронч санаачилга өрнүүлэн хөдөлмөрлөж байна. 

Наймдугаар таван жилийн төлөвлөгөөг жил гаруйхан хугацаанд биелүүлэн, шинэ таван жилийн ууган гавшгайч болсон оёдлын үйлдвэрийн нэгдлийн хүүхдийн хувцасны үйлдвэрийн оёдолчин Г. Төмөрсүх, авто чиргүүлийн үйлдвэрийн ажилчин Д. Борчулуун нар болон Бор-Өндөрийн уулын баяжуулах комбинатын ажилчин, Ардын Их Хурлын депутат, хөдөлмөрийн баатар С. Ганхуяг, Багануурын нүүрсний уурхайн экскаваторын машинч, Ардын Их Хурлын депутат В. Хашхүү нарын олон зуун тэргүүний сайчууд их хурал угтсан социалист уралдааныг хошуучилж явна. 

Хөдөлмөрийн талбарт гарч байгаа амжилт бүтээл бол МҮЭ-ийн XIII их хурлыг угтан манай ажилчид, малчид, хөдөлмөрийн сэхээтнүүд улс төр, нийгмийн идэвхээ өрнүүлж байгааг харуулах том үзүүлэлтийн зүй ёсны бүрэлдэхүүн хэсэг юм. 

<< Өнөөгийн шаардлагын үүднээс авч үзвэл үйлдвэрчний эвэлийн үйл ажиллагаанд ашиглагдаагүй нөөц багагүй байгааг тэмдэглэх хэрэгтэй. Үйлдвэрчний эдлэлийн анхан шатны байгууллагын ажлын арга хэлбэрийг улам боловсронгуй болгож, хөдөлмөрийн хамт олны өмнө тавигдсан үйлдвэрлэлийн болон нийгмийн зорилтын амжилттай шийдвэрлэхэд түүнийг чиглүүлэх хэрэгтэй байна гэж нөхөр Ж. Батмөнх намын XIX их хурал дээр зааж хэлсэн байна. 

Намын их хурлаас хойш өнгөрсөн хугацаанд МҮЭийн анхан шатны байгууллагуудын ажилд ихээхэн өөрчлөлт гаргах бололцоо байлаа. Тэр тусмаа ээлжит их хуралдаа. бэлтгэх явцад эвлэлийн байгууллагын ажилтан, сонгуультан бүр ажилдаа шинэ сэтгэлгээгээр. хандаж, шинэ арга барил нэвтрүүлэхэд оны эхээр болж өнгөрсөн ҮЭ-ийн тайлан сонгуулийн хурлууд дээр шүүмжлэгдсэн дутагдлуудыг арилгах арга хэмжээг ажил хэрэгчээр шийдвэрлэх хэрэгтэй байна. Ялангуяа их хурал угтсан уралдааны явц үр дүнг тухай бүр тооцоолон эрчимжүүлэх, тэргүүн туршлагыг дэлгэрүүлэх талаар салбарын үйлдвэрчний эвлэлийн байгууллагууд онцгой анхаарч оны эхний хагас жилийн төлөвлөгөөт ажлын биелэлтэд сайн нөлөө үзүүлж төлөвлөгөөний тасалдлыг нөхөх, мал төлийн хорогдлыг зогсоох, бүтээгдэхүүний чанарын гологдлыг бүрэн арилгах уриан дор олон түмний хүч анхаарлыг зангидан чиглүүлэхэд мэдэгдэхүйц түлхэц өгөх нь чухал юм.

Үйлдвэрчний эвлэлийн байгууллагуудаас их хурлаа угтаж зохиох ажлын нэг гол чиглэл нь хөдөлмөр зохион байгуулалт, урамшууллын бригадын хэлбэрийг дэлгэрүүлэх, угтвар төлөвлөгөөтэй ажиллах. хөдөлмөрийн бүтээмжийг дзэшлүүлэх, тэргүүн туршлагыг дэмжин нэвтрүүлэх, хөдөлмөрчдийн хөдөлмөр, ахуй, соёлын нөхцөлийг сайжруулах, амралт, чөлөө цагаа үр ашигтай өнгөрөөх боломжийг өргөтгөх, нийгмийн шударга ёсыг хэвшүүлэхэд бүх талаар нөлөөлөх санаачилгыг эрчимжүүлэх асуудал мөн. Хамтын гэрээнд захиргаанаас авсан үүргийн хэрэгжилтэд хяналт тавьж , биелэлтийг хангуулахаас гадна хөдөлмөрчдийн хууль ёсны эрх ашгийг харгалзаагүй аж ахуйн удирдагчдад шаардлага тавих, тэр ч байтугай хариуцлага хүлээлгэх зэрэг өргөн эрхээ үйлдвэрчний эвлэлийн байгууллагууд бүрэн дүүрэн хэрэгжүүлж, дайчин давшингуй, шийдэмгий ажиллаж, намын нийгмийн бодлогыг хэрэгжүүлэх үйлсэд жинтэй хувь нэмэр оруулах ёстой. Эмнэлэг, сургууль, ясли, цэцэрлэг, орон сууц, соёл ахуйн зориулалттай барилга байгууламжийг ашиглалтад өгөх, хугацаа хожих, худалдаа, нийтийн ахуйн үйлчилгээний хүрээг нэмэгдүүлэх, үйлчилгээний соёлыг дзэшлүүлэх, хүнд хүчир гар хөдөлмөрийг механикжуулах, хөдөлмөрийн нөхцөлийг сайжруулах асуудлыг хөдөлмөрийн хамт олон бүр МҮЭ-ийн байгууллагын дэмжлэг туслалцаатайгаар шийдвэрлэхэд ахиц өөрчлөлт гаргах нь чухал байна. 

МҮЭ-ийн XIII их хурлын бэлтгэл ажил болсон аймаг, хотын үйлдвэрчний эвлэлийн бага хурлыг маш ажил хэрэгч, өндөр үзэл суртал. зохион байгуулалттай хийхдээ намын XIX их хурлаас << Ажилчдын хурал, үйлдвэрлэлийн төлөвлөгөөний ажил хэрэгч байдлыг дээшлүүлэн гаргасан шийдвэрийн биелэлтийг зохион байгуулах хариуцлагыг өндөржүүлэх >> тухай өгсөн заалтыг хэрэгжүүлж байгаагийн үзүүлэлт болговол зохино. Бага хурал тухайн орон нутгийн эдийн засгийг хөгжүүлэх, нийгмийн асуудлыг шийдвэрлэх, хөдөлмөрчдийн аж байдлыг сайжруулахаар тайлангийн хугацаанд хийсэн ажилд шүүмжлэл, дүгнэлттэй хандаж, илэн далангүй ярьж шинэ өндөр зорилт дэвшүүлж хэрэгжүүлэх арга замыг тодорхойлох, ялангуяа аймаг, хотын ҮЭ-ийн зөвлөлийн аппаратын болон удирдах ажилтнуудад зарчимч, шударга үнэлэлт өгч, улс төр, ажил хэрэгч, ёс суртахууны хувьд хамгийн шилдэг тэргүүний, санаачилга идэвхтэй хүмүүсийг зөвлөлүүдийн бүрэлдэхүүнд оруулах, тэрчлэн МҮЭ-ийн их хуралд төлөөлөгч сонгох хариуцлагыг өндөржүүлэхэд онцгой анхаарах ёстой. 

Нийгмийн амьдралын тулгамдсан асуудлаар үйлдвэрчний эвлэлийн байгууллагаас гаргасан санал, санаачилгад туйлын анхааралтай хандаж үйлдвэрчний эвлэлийн байгууллагуудын үйл ажиллагааг удирдан чиглүүлэх, ажил хэрэгч бодитой туслалцаа үзүүлэхийг аймаг, хотын намын хороод, намын анхан шатны байгууллагууд намын их хурлын заалт ёсоор нэн чухал үүргээ гэж үзэх ёстой. 

