№160(17377)     
1989 оны долдугаар сарын 6.
ХӨРӨНГӨ ОРУУЛАЛТ, ХӨДӨӨГИЙН ХОЛБОО

<< Холбооны нэгдсэн сүлжээ байгуулах ажлыг цаашид эрчимжүүлэн хөдөө аж ахуйн үйлдвэрлэлийн салбарын холбоог өргөтгөж, хот хоорондын телефон холбоонд хагас автомат систем нэвтрүүлэх, бүх төрлийн холбооны хэрэгслийн найдвартай ажиллагааг хангах хэрэгтэй байна >> гэж МАХН-ын XIX их хуралд тавьсан тайлан илтгэлдээ нөхөр Ж. Батмөнх зорилт дэвшүүлсэн гам. 

Манай улсын нийт сум аймгийнхаа төвтэй телефон холбоотой, 30 шахам сум гурваас дээш сувагтай болж, аймаг сумын холбооны шугамын урт 16 мянган километрт хүрлээ. Шугамыг өргөтгөж нягтруулан сонсголыг сайжруулах, баганат утсан холбоог төмөр бетон шон, бэхэлгээтэй болгох, зарим сумыг хагас автомат холболтод шилжүүлэх зэргээр найдвартай ажиллагааг хангах арга хэмжээг төлөвлөгөөтэй авч хэрэгжүүлж байна. Одоо 220 суманд АТС тавигдаад байгаагийн 40 орчим хувь нь хот хоорондын сүлжээнд автомат аргаар холбогдох боломжтой юм. Хот хоорондын телефон холбоогоор харилцах албан байгууллага, хөдөлмөрчдийн хэрэгцээ ихээхэн өсч, хүн ам жилдээ дөрвөн сая гаруй удаа телефоноор ярьж, хоёр сая орчим цахилгаан мэдээ солилцдог болов. Аймаг, сумын шугамыг өргөтгөх, шинэчлэх ажлыг эрчимжүүлэхийн хамт ашиглаж байгаа тоног төхөөрөмж, шугам сувгийн найдвартай бэлэн байдлыг хангах шаардлага ийнхүү нэмэгдэж байна. 

Өнөөдрийн байдлаар нийт сумын 70 шахам хувь нь амархан унтардаг ган утас бүхий телефоны

нэг иштэй, 40 гаруй сум нэг гинж, сувгаар дахин холбогдсоноос телефоны ярианы сонсголыг муутгаж, хэрэглэгчдийг товлосон хугацаанд нь яриулж удахгүй хүлээлгэх зэргээр чирэгдүүлдэг дутагдал арилаагүй байна. Тэр ч байтугай аймаг, сумын хооронд цахилгаан мэдээг телефоноор хэлж дамжуулдгаас гадна холбооны салбар хүлээж авсан цахилгаан мэдээг гараар бичиж гардуулдаг, зарим сумын төвд АТС-гүйгээс албан байгууллагын хариуцлагатнуудыг гагцхүү холбооны салбараас яриулдаг нь техникийн хоцрогдол төдийгүй холбооны ажил урагшгүй байх бас нэг шалтгаан болж байна. 

холбооны шугамын засвар үйлчилгээг хуваарьт хугацаанд нь технологийн дагуу чанартай хийдэггүйгээс засварчны хариуцсан шугамд гэмтэл дахин давтан гардаг байна. 1988 онд аймаг, сумын шугамд 9800 гинж цагийн гэмтэл саатал гарснаас 100 [ гаруй мянган хүнд үйлчлэх боломж алджээ. холбооны байгууллагууд шугамын ослоос хамгаалах талаар хийх сурталчилгааны ажлыг хангалтгүй зохион байгуулж байгаагаас тогтсон журам, нөхцөлийг зарим албан байгууллага, хүмүүс зөрчиж, шугам сувгийг олон удаа гэмтээж саатуулан үргүй зардал чирэгдэл гаргаж байна. Тэрчлэн хэрэглэгчид холбооны хэрэгслийг хайр гамгүй, буруу зөрүү ашиглах, үйлчилгээний технологи, дэг журмыг зөрчих зэргээр холбоо үйлчилгээнд хүндрэл, нэмэгдэл бэрхшээл учруулдаг дутагдал ч гарсаар байна. 

Аймгийн холбооны газрын инженер техникийн ажилтан нар холбооны салбарын үйл ажиллагаанд байнга анхаарал тавьж, мэргэжлийн туслалцаа, технологийн удирдлагаар хангаж, ашиглалт үйлчилгээний чанарыг тогтмол хянаж байхын хамт ажилтан, ажилчдынхаа мэргэжил, боловсролын түвшин, идэвх санаачилгыг дээшлүүлэх талаар үргэлж санаа тавих хэрэгтэй байна. 

Аймаг, сумын телефон холбоонд гар холболтын арга зонхилсоор байгаа өнөөгийн нөхцөлд холбооны салбараас телефоноор яриулах, цахилгаан мэдээ солилцох ажлыг орон тооны нормативаар авсан хүмүүсийн хүчээр гүйцэтгэж байна. Гэтэл сум, орон нутгийн байгууллагын удирдлагууд төл бойжуулах, малын хашаа барих, хадлан тэжээл бэлтгэх мэтийн цаг үеийн кампанит ажилд холбооны салбарын хүмүүсийг нарийн алба хаалгуулдгийг нь харгалзахгүй дайчлан олон хоногоор ажиллуулж холбоог эзэнгүйдүүлж, техник хэрэгслийн тогтвортой ажиллагааг алдагдуулах, алба амины харилцааг саатуулах, ялангуяа байгаль, цаг агаар хүндэрсэн үед шуурхай удирдлагын холбоог бэлэн байлгахад чирэгдэл учруулж, улмаар тогтвортой ажиллагааг алдагдуулж, дур зоргоор захиргааддаг аргаас болж техник хэрэгслийг тохируулах, сэргээн засварлахад ихээхэн цаг, хүн хүч зарцуулахад хүргэдэг ноцтой дутагдлыг таслан зогсоох ёстой. 

Хөдөө аж ахуйн үйлдвэрлэлийн холбоог улсын холбооны байгууллага хүлээн авснаар сумын холбоо өргөжсөн учир аймаг, сумын хоорондохь холбоо хүрэлцээгүй тогтвортой ажиллагаа үе, үе алдагддаг зохисгүй байдлыг өөрчлөх техникийн бодлогыг системтэй, иж бүрэн алсын хараатай авч хэрэгжүүлэх хэрэгтэй боллоо. Хөрөнгө оруулалтын болон ашиглалтын зардал ихтэй, найдвартай ажиллагааны түвшин доогуур агаарын баганат шугам зонхилж байгаа, аймаг, сумын холбоонд орчин үеийн техник хэрэгслийг тууштай нэвтрүүлэхийг амьдрал аяндаа хүчтэй шаардаж байна. Саяхан хуралдсан МАХН-ын Тов Хорооны VI бүгд хурал << Улс ардын аж ахуйн хөрөнгө оруулалтыг шинжлэх ухаан техникийн дэвшлийн нэгдсэн бодлоготой нягт уялдуулж чадаагүй цагт оруулсан хөрөнгийн үр ашгийг дээшлүүлэх зорилт бүрэн хангагдахгүй юм >> гэж заалаа. Хөдөөний холбооны салбар дахь хөрөнгө оруулалтын хэмжээ сүүлийн жилүүдэд харьцангуй өгсөн ч хөдөөг найдвартай холбоожуулах бодит хэрэгцээг хангаж чадахгүй байгаад эдийн засгийн төв байгууллагууд дүгнэлт хийх хэрэгтэй байна. Цаашид аймаг, сумын шугамыг өргөтгөж нягтруулах, бага чадлын радио релейн шугам байгуулах, сумын төвд цахим АТС, фашшиль холбоотны аппарат тавьж улсын автоматжуулсан цахилгаан холбооны нэгдсэн сүлжээг эрчимтэй өргөжүүлж телефоноор ярилцах ярианы зонхилох хэсгийг автомат холболтын аргаар хийх, цахилгаан мэдээг шуурхай солилцож, гардуулдаг болгох зэрэг өөрчлөлт хийх, үүнд шаардагдах техник хэрэгслийг олж авах, дотооддоо үйлдвэрлэх, ашиглалтад оруулахад хөрөнгө оруулалтыг нэмэгдүүлэх, сонирхогч орнуудтай хамтарсан үйлдвэр байгуулах, шинэ технологи эзэмших аргаар хот хөдөөгийн холбоог боловсронгуй түвшинд гаргах нь холбооны салбарын өнөөгийн тулгамдсан чухал зорилт болж байна. 

