№76(16353)   
1986 оны гуравдугаар сарын 29.
ҮЗЭЛ САНАА ДҮР  ТӨРХ

Нийгмийн дэвшилд оюун санааны хүчин зүйл өсөхийн хэрээр олон түмний бүтээлч үйлсэд үзэл санаа материаллаг хүчин болох явц эрчимжиж байна. Социализм байгуулагчдын үзэл санаа, ёс суртахууны нандин чанар нь тэдний ажил хөдөлмөрийн бодит үр дүн, үйл ажиллагаагаар илэрдэг. 

Социалист үзэл суртал нь тэргүүний үзэл санаа, шинэ нийгэм байгуулах практикийн харилцан уялдаа холбооноос эрчээ авч, үйлдвэрлэлийн харилцааг боловсронгуй болгон хөгжлийг хурдасгахад түлхэц өгч байдаг бодит хүчин зүйл юм. 

Монголын ард түмэн МАХН-ынхаа жолоодлогоор хөрөнгөтний өмнөх байгууллаас социализмд шилжсэн нийгмийн дэвшлийн үр дүнд социалист соёл иргэншлээ цогцлон байгуулж, ертөнцийг танин мэдэх марксист үзлээр зэвсэглэж, нийгмийг өөрчлөн шинэчлэх, бүтээн байгуулах идэвхтэн үйл ажиллагааг өрнүүлж байна. Идэвхгүй, дорой зарчим баримталж, хувь тавилан гэгчид сохроор итгэж, шарын шашны бурангуй үзэл санаанд хүлээстэй байсан олон түмэн хувьсгалын ачаар сэргэн гэгээрч, шинэ амьдрал, аз жаргалаа гардан байгуулах бүтээлч үйлсийн эзэн болсон нь үзэл санааны хувьд ч, үйл ажил, дүр төрхийн хувьд ч манай хүмүүсийг үндсээр нь шинэчлэн өөрчилсөн билээ. Манай үеийн шинэ хүн бол ертөнцийг марксист ёсоор үзэх үзэлтэй түүнийгээ үйл ажиллагаа, дүр төрхөөрөө нотлон харуулдаг онцлогтой юм. Эх оронч, интернационалч үзэл санаатай социалист шинэ хүн социализм байгуулж, социалист ёсоор аж төрж байна. Гэвч энэ нь манан хүмүүсийн үзэл санаанаас хуучин нийгмийн үлдэгдэл ор сураггүй арилж, ахуй амьдралд нь социалист ёс төгс дүүрэн ноёрхлоо гэсэн хялбарчилсан ойлголт биш юм. Үзэл санаа хийсвэр зүйл мэт боловч тодорхой ажил, амьдрах хэлбэр уран бүтээлээр, үг яриагаар зан заншлаар илрэн харагдаж байдаг. Үзэл санаа дүрээр дүр төрх нь үзэл санаагаар илрэн гарна. Бүхэлдээ социалист ёсоор аж төрж байна манай хүмүүсийн дотор хувиа хичээх, бага хийж их авахыг эрмэлзэх, хуурч мэхлэх, хөдөлмөрийн бус орлогоор амьдрахыг оролдох, ажил хөдөлмөрөөс зайлсхийх зэрэг дутагдлын эзэн цөөнгүй байгаа нь онд бүхний нийтлэг үзэл санаа, аж төрөх журамд харш учраас ийм үзэгдэлтэй хамт олноороо тэмцэл хийдэг билээ. 

Манай нийтлэг үзэл санаа, өндөр дээд зорилго, нийгмийн болон хувь хүний таашаал сонирхол амьдралын бүх хүрээнд аль болохоор нэмэгдэл байх ёстой. Аман дээрээ нэгийг хэлээд ажил дээрээ өөрөөр хийх нь үг ажлын зөрөөг үүсгэж мөн чанартаа үзэл санаа, дүр төрхийн зөрчил бин болгож улмаар төлөвлөгөөт зорилтыг ямар ч үнээр хамаагүй биелүүлсэн нэр зүүх, эсвэл бодит байдлыг өнгөлөн гоёулж, хуурамч засдаг зан гаргахад хүргэж болно. Үзэл санаа, түүнтэй салшгүй дүр төрх урлаг, уран зохиолд маш тод дүрслэгдэх ёстой бөгөөд нийгмийн оюун санаа, ард нийтийн гоо сайхны хэрэгцээнд хариу өгөхүйц баймааж нь урлагийн бүтээл хүний харилцааны хэрэглүүр болж үүргээ гүйцэтгэж чадна. Урлаг утга зохиол, нийгмийн ухамсрын олон талтай баялаг үзэгдлийн дотроос уран сайхны чиглэлтэй нэг л хэлбэр нь болно. 

Шинжлэх ухааны дэвшлээс ангид гадна зүйл биш, харин түүний хүчтэй нөлөөлөлд хөгждөг байна. Манай хүмүүсийн үзэл санаа үнэн бодит байдлын шууд тусгал, амьдралаас эх аваад эргэж түүнд нөлөөлөх харилцан уялдаат чанартай юм. Үзэл санаа агуулагч илэрхийлэгч бол эцсийн эцэст хүн юм. Хүнийг ажил хөдөлмөр, амьдрал ахуй, нийгмийн үйл ажиллагаанд нь авч үзэхдээ урлаг, утга зохиол тодорхой дүрийн ойлголтод шилжүүлдэг билээ. Дүр нь урлагийн ахуй шинж цогцолбор систем бөгөөд түүний амьдруулах голт зүрх нь болсон үзэл санаа бол уран бүтээлийн агуулга, хэлбэрийн цогц бүтцэд, уран сайхны хэл, материалд нэвтрэн гарах шугам, дүрийн утга агуулгыг тодорхойлох хүчин зүйл мөн. 

Ард түмний оюун санааг баяжуулж, урам зоригийг бадруулж, нийгмийн бүтээлч үйлсэд дайчлан хөдөлгөж, чадах тийм үзэл санааг агуулсан үнэмшилтэй, дууриалтай дүр төрхийг нийгмийн гишүүдэд төлөвшүүлэх зорилт зөвхөн урлаг, утга зохиол, үзэл суртлын ажлын үүрэг төдийгүй намын байгууллагаас хүн хүмүүжүүлэхэд чиглэсэн бүх ажлын үндсэн зорилт юм. Хүн хүмүүжүүлэх, хамт олныг бүрэлдүүлэх, хүний хүчин зүйлийг эрчимжүүлэхэд үзэл санаа үйл ажлын нэгдлийг хангахын хамт хуурамч засдаг байдал, үзэмжийн үйлдэл, хий хоосон дүр үзүүлэх явдалтай эвлэршгүй тэмцэж, засч залруулж, бодит үнэнийг ойлгуулж байх ёстой. 

Нийгмийн дэвшлийг түргэсгэх, түүнд хүний хүчин зүйлийг эрчимжүүлэх МАХН-ын бодлогыг амьдралд хэрэгжүүлэхэд нам, улс, олон нийтийн байгууллагын ажилтнууд, уран бүтээлчид хүмүүсийн үзэл санаа, үйл ажиллагааны нэгдлийг хангах талаар идэвхтэй бодон сэтгэж, зоригтой сэдэж санаачилж, тууштай үүсгэж бүтээж нийгмийн захиа даалгаврыг хангах, биелүүлэх хэрэгтэй байна. 

