№260(16223)
1985 ОНЫ АРАВДУГААР САРЫН 29.
Техникийн хэл эзэмшье

Шинжлэх ухаан, техникийн хувьсгал асар их хурдтайгаар урагшилж, үйлдвэрлэл, ахуй амьдралын бүх хүрээг хамарч, зохион бүтээх, үйлдвэрлэх, практикт ажиллах аль ч талаараа жигд эрч хүчээ авч, дэлхийн улс орнуудыг улам бүр өргөнөөр хамарч байгаа энэ уйл явцын хүрээнд социализм байгуулагч манай орон зүй ёсоор багтаж байна. Одоо секундэд дөчөөд сая үйлдэл хийж чаддаг цахилгаан тооцоолон бодох агшин, ганцхан миллиметр дөрвөлжин талбайд хагас сайн тэмдэг багтаах кибернетикийн, нэг сантиметр дөрвөлжин талбайд арван миллиард үг хадгалах бололцоотой микроэлектроник, секундэд олон арван сая Үйлдэл хийхийн хамт санах байгууламждаа олон сая үг тогтоогоод, хэрэгтэй цагт гаргаж чадах микропроцессор, үйлдвэрлэлийг процессын нарийн түвэгтэй үйлдлийг хүний оронд хийж чадах робот зэрэг олов төрлийн техник төхөөрөмж бий болж, үйлдвэрлэлд идэвхтэй нэвтэрсээр байна. 

Шинжлэх ухаан техникийн шинэ, шинэхэн ололт, манай улсын улс ардын аж ахуйд, түүний дотор соёл, шинжлэх ухаан, ардын боловсрол, эрүүлийг хамгаалах салбарт жилээс жилд улам бүр эрчимтэй нэвтэрч, хөдөлмөрчдийн ажил, мэргэжил, аж байдал, оюун сэтгэлгээнд нөлөөлсөөр байна. Ажилчны мэргэжлийн түвшин дээшилж, эрмэлзэл, сонирхлын нь цар хүрээ өргөжин, олон талаар инженерийн сэтгэлгээтэй болж байна. Малчид хонь хяргах, үнээ сааж, малын тэжээл бэлтгэх ажилдаа шинэ техник өргөн ашиглаж хөдөлмөр хөнгөвчлөх хандлага улам идэвх байна. 

ЗХУ болон ах дүү социалист бусад оронтой тогтоосон хамтын ажиллагаагаа өргөтгөж, ойртон нягтрах үйл явц гүнзгийрч, манай аж үйлдвэр, барилга, хөдөө аж ахуйд орчин үеийн шинэ техник өргөн нэвтэрсээр байна. Энэ бүхний үр дүнд манай орны ажилчин, нэгдэлч малчин, хөдөлмөрийн сэхээтний техникийн сэтгэлгээ хөгжиж, тэдний зохион бүтээх авьяас дэлгэрч, шинэ бүтээл туурвиж, оновчтой санал гаргах нь жилээс жилд олширч байна. Бүх нийтийн техникийн мэдлэг, техникт хандах соёл, техник сэтгэлгээг хөгжүүлэх талаар манай яам онцгой анхаарал тавьж байна. << . . . Техникийн бүтээлийг нийтийг хамарсан, хамтын шинжтэй болгох, шинийг санаачлагчдын техник сэтгэлгээг хөгжүүлэхэд тус дөхөм үзүүлэх, тэдний идэвх санаачилгыг аль болохоор хөхүүлж дэмжихэд манай зорилт оршино " гэж манай намын түрүүчийн их хурал онцлон заасан билээ. 

Техникийн дэвшлийг дагаж, техникийн болон программчиллын хэл эзэмших шаардлага өсч, техникийн нэр томъёо баяжиж, одоо дэлхий дахинд эрдэмтдийн << томъёолж байгаагаар шинжлэх ухаан, техникийн << нэр томъёоны тэсрэлтийн үе нэгэнт эхэлжээ. Зөвхөн химийн нэр томъёо хоёр сая гаруй болоод байгаа бөгөөд манайд гучаад оноос хойш одоо хүртэл 130-аад мянган нэр томъёог улсын нэр томъёоны комисс баталж гаргасны дотор техникийн нэр томъёо нэлээд хувийг эзэлж, сүүлийн арван жилд боловсруулан хэвшүүлсэн нэр томъёоны гуравны нэг нь авто тээвэр, төмөр зам, нисэх онгоц, холбоо харилцаа, хөдөө аж ахуйн техник, эмнэлгийн зарим багаж төхөөрөмжийн зэрэг техникийн нэр томъёо юм. Гэвч шинжлэх ухаан, техникийн хувьсгал нь зөвхөн нэр томъёогоор хязгаарлагдахгүй өргөн утгатай, гүнзгий үйл явц билээ. 

Шинжлэх ухаан техникийн хувьсгал нь бид бүхнээс техникийн соёл, техникийн хэл эзэмшихийг шаардаж, энэ талаар бүх нийтээр бичиг үсэгт тайлагдах үйл явцыг гүнзгийрүүлэх хэрэгцээг бий болгож байна. 

Улс ардын аж ахуй, шинжлэх ухааны олон салбарын ажилтан, мэргэжлийн хүмүүс байтугай жирийн ажилчин хүнд орчин үеийн техник дээр ажиллах шаардлагын дагуу программчиллын хэл эзэмшиж, ажилчны мэдлэгийг инженерийнхэд ойртуулах хэрэгцээ шинээр бий болж байна. 

Шугам зургийг << техникийн хэл гэдэг байсан бол орчин үеийн программчилах ухаан бид бүхнээс алгол, фортрон, бейсик, паскаль зэрэг тооцоолон бодох, программ зохиох хэлийг өөрсдөө эзэмших, үр хүүхэддээ сургахыг шаардаж байна. Ийм мэдлэг, ойлголтгүйгээр орчин үеийн электрон тооцоолон бодох техник ажиллуулж, программчлал зохион нэвтрүүлэх бололцоогүй юм. 

Уул уурхайд ч, үйлдвэрт ч, нисэх онгоцны албанд ч тооцоолон бодох техник ба программчлал өргөн нэвтэрч, улам бүр эрчимтэй дэлгэрэх нь мэдээжийн хэрэг. Гэтэл манай ерөнхий боловсрол, ТМС, тусгай дунд мэргэжлийн сургуулиуд бүү хэл их, дээд сургуулиудын сургалтад ч шинжлэх ухаан техникийн орчин үеийн программчиллын асуудал зохих хэмжээнд хараахан тавигдаагүй байна. 

Ерөнхий боловсрол, ТМС, тусгай дунд мэргэжил, их, дээд сургуулиудын сургалтын хөтөлбөр, сурах бичигт алгоритм, программчиллын үндсийг зохих хэмжээгээр оруулж улмаар мэдээлэл, тооцоолон бодох техникийн өргөн мэдлэг олгох сурах бичиг, гарын авлагыг бий болгох, тэрчлэн цэцэрлэгийн насны хүүхэд багачуудад тоглоомоор нь дамжуулан эвлүүлгийн буюу комбинаторын ухаан суулгахад анхаарах цаг хэдийнэ болжээ. 

Хорин нэгдүгээр зууны шинжлэх ухаан, техник, үйлдвэрлэлийн хэлийг одооны хүүхэд, залуучуудад мэдүүлэх, тэдэнд компьютер, кибернетик, робот техникийг эзэмшүүлэх нь манай зууны хорь гучаад оны үед бичиг үсэг үл мэдэх явдлыг арилгах талаар хийж байсан тэмцлийн нэгэн адил өндөр ач холбогдолтой зүйл гэдгийг багаас нь ойлгуулах хэрэгтэй байна. Шинжлэх ухаан техникийн ололтыг бүрэн эзэмшин хорин нэгдүгээр зуунд бэлтгэл сайтай шилжихийн тулд орчин үеийн хүний хоёр дахь хэл бичиг болох хэлийг шургуу эзэмшигтүн! 

