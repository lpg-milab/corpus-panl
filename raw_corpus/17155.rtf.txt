№252 (17155)      
1988 оны аравдугаар сарын 20.
ШИНЭЧЛЭЛИЙГ ИХ БАРИЛГАД

Улс ардын аж ахуйн салбаруудад төлөвлөлт, аж ахуйн шинэ механизм нэвтрүүлж эхэлсэн өнгөрсөн хугацаанд барилгыг хамт олноороо гэрээлэн барих арга эзэмших, орон тоо, зохион байгуулалтаа оновчтой тогтоож ажлын эцсийн үр дүнг харгалзсан цалингийн систем хэрэглэх, үйлдвэрийн нэгжийг бие даалган, гэрээтэй ажиллуулах зэрэг чиглэлээр техник туслалцааны үйлдвэрийн барилгын трест, нийтийн аж ахуйн техник туслалцааны барилга угсралтын ерөнхий газар, Архангай, Дорнод, Төв, Увс аймгийн трест, контор, Дархан хотын барилга үйлдвэрлэлийн нэгдэл санаачилга гаргаж, тодорхой ажил зохиож ахиц олж байна. 

Олонхи салбарт эдийн засгийн шинэчлэл гарч байхад барилгад тэр нь хамаарагдахгүй өнгөрмөөргүй бөгөөд шинэвтэр салбар тусмаа шинээс шинэ маягаар ажиллах ёстой юм. Гэвч 1988 оны эхний хагас жилд гэрээгээр гүйцэтгэх барилга угсралтын ажлыг тасалдуулсны улмаас салбарын хэмжээгээр 282, 4 мянган төгрөгийн торгууль бусдад төлж, нийслэлийн угсармал барилгын үйлдвэрлэлийн нэгдэл, Говь-Алтай, Дорноговь, Дундговь, Өвөрхангай, Өмнөговь, Сүхбаатар, Хөвсгөл, Хэнтий, Эрдэнэтийн барилгын трест, конторынхон ашигтай ажиллахаар төлөвлөсөн зорилтоо 17, 7 мянгаас 3, 6 сая төгрөгөөр тасалжээ. Өнгөрсөн гурван улиралд ашиглалтад Оруулах төлөвлөгөөтэй барилгын 33, 4 хувийг дуусгаж чадаагүйгээс ашиглалтад оруулах үндсэн фондын даалгаврыг 56, 1 хувиар тасалснаар зогсохгүй барилга угсралтын төлөвлөгөөг 6, 7 хувиар Дутуу биелүүлсэн байна. Эдийн засгийн шинэчлэлийг барилгын салбарт хөдөлмөрийн хамт олны бодол санаагаар биш ихэвчлэн удирдах дээд байгууллагын шахалтаар хэлбэрдэн ор нэр болгож, мөн чанар дээрээ захиргааны хуучин арга ноёрхсоор байгаа нь ийм байдалд хүргэжээ. Улсын барилгын хорооноос явуулсан санал асуултын судалгаанаас үзэхэд хамрагдсан 15 байгууллагын 500 гаруй хүний гуравны нэг нь аж ахуйн механизмын талаар ерөнхий ойлголт ч үгүй, 36 хувь нь 1988 оны төлөвлөгөөг хэлэлцэж батлахад оролцоогүй гэж хариулсан нь ч үйлдвэрлэлийн нэгжид шинэчлэлийн үзэл санаа гүнзгий нэвтрээгүй, яриагаар орлуулж байгалийн гэрч юм. 

Улсын барилгын хорооны аппаратад болон харьяа байгууллагуудад эдийн засгийн шинэчлэлийг төлөвлөгөө, эдийн засгийн асуудал хариуцсан цөөн ажилтны хэрэг мэтээр ойлгож, үйлдвэрлэлийг дан ганц техникийн талаас нь авч үзэж, захиргааны аргаар шийдвэрлэдэг, эсвэл шинэчлэлийн мөн чанарыг ойлгож байгаа дүр үзүүлж, хоосон ярьж цэцэрхэгчид цөөнгүй байгаагаас ажил явуургүй байна. Чухамхүү шинээр ярьж, хуучнаар ажилладаг жич ажилтнууд төлөвлөгөөг үндэслэл сайтай, шахуу боловсруулж ашиг орлогоо нэмэгдүүлэн, ажилчдынхаа ахуй, амьдралыг дээшлүүлэх биетэй ажил зохиохын оронд бага төлөвлөгөө авч амар хялбар суухыг эрмэлзэж үнэндээ шинэчлэлийг загварчлан оромдож, нийгэм, хамт олны ашиг сонирхлыг хохироож байна. 

Шинэчлэлийг барилгын салбарт нэвтрүүлэх ажлыг удирдан зохион байгуулах үүрэг бүхий Улсын барилгын хорооны ажлын арга барил уламжлалдаа баригдсаар байгаагаас захиалагч, гүйцэтгэгчийн болон ханган нийлүүлэх байгууллагын бүх ажиллагаа зөвхөн аж ахуйн гэрээгээр зохицуулагдаж, үйлдвэрлэлийн явцад гарсан асуудлыг тэд хоорондоо Тохиролцон бие дааж шийдвэрлэж эцсийн үр дүнгээ хариуцах үүрэгтэйг хайхрахгүй, голдуу командлан захирах, хийх ёстой ажлыг өөрсдөд нь зааварлан даалгах, түүнийг протоколоор заах аргаа л дагнан хэрэглэсээр байна. Үүнээс болж захиалагч, гүйцэтгэгч байгууллагууд өөрсдөө хариуцлагаас хөндийрч аливаа эгзэгтэй асуудлуудыг шууд хороонд тавьж тэндээс даалгавар өгүүлж шийдвэрлүүлдэг мэхээ давтсаар байна. Улсын барилгын хорооны ажлын арга барил үндсэндээ хуучнаараа учраас аж ахуйг хөтлөх шинэ аргад харшилж, барилгын үндсэн байгуулалтуудын төлөвлөсөн, бодсоныг дээрээс нь эвдэж, бие дааж ажиллахад нь саад болсоор байгааг өөрчлөх нь зарчмын асуудал болж байна. 

Эдийн засгийн шинэчлэлийн ёсоор бол барилга угсралтын байгууллага бүр өөрийн хүч чадал, нөөц бололцоог нарийн нягт тооцоолон хөдөлмөрийн бүтээмж өсгөх, өртөг зардал хямдруулах боломжоо дайчлан захиалагч, ханган нийлүүлэгч, тээврийн байгууллагатай хийсэн аж ахуйн гэрээг үндэслэн шахуу төлөвлөгөө боловсруулж, түүнийг хамт олноороо ажил хэрэгчээр хэлэлцээд, хэрэгжүүлэх ажлыг эдийн засгийн аргаар зохион байгуулж улирлын тай << лай балансаар илэрсэн дутагдал, доголдлыг цаг алдалгүй арилгаж байх ёстой. 

Эдийн засгийн шинэчлэл барилгын салбарт хэрхэн хэрэгжихээс бусад салбарын шинэчлэл, өөрчлөлтийн хувь заяа шууд хамаарах учиртайг хатуу ухамсарлаж барилгын салбарт түүнийг түрүүлүүлэхэд бүхний анхаарлыг хандуулах шаардлагатай байна. Бас захиалагч болон ханган нийлүүлэгч байгууллагын аж ахуйн механизмын үйлчлэл барилга байгууламжийг чанарын өндөр үзүүлэлттэйгээр хугацаанд нь ашиглалтад оруулахад чиглэж чадсан эсэхээс уг ажил шийдвэрлэгдэх тул эдгээр байгууллагын аж ахуйн шинэчлэлийг өөр хооронд нь нягт уялДаатай авч үзэж боловсронгуй болгох хэрэгтэй болж байна. 

Барилгын төлөвлөлт, түүний цогцолбор үзүүлэлтийг боловсронгуй болгож их барилгын гэрээний болон захиалагчийн дүрэм зэрэг аж ахуйн шинэ механизмтай харшлах гох дэгээ олонтой хэтэрхий хуучирсан заалт заавруудыг нэн даруй өөрчлөх хэрэгтэй байна. Тэрчлэн цалингийн фондын нормативыг тухайн жилд гүйцэтгэх ажлын бүтэц, хөдөлмөр зарцуулалтай нь уялдуулан тогтоох, барилга угсралтын байгууллагын захиргааны аппаратын ажилтнуудын сарын цалингийн лимитийг гүйцэтгэх барилга угсралтын ажлын хэмжээгээр баримжаалан тогтоох, барилга угсралтын ажлыг улсын даалгавар болгож өгөхийг зогсоох, хөдөлмөрийн томсгосон норм, үнэлгээ хэрэглэх, нарядгүй систем нэвтрүүлэх, улсын даалгавартай барилгыг материалаар баталгаатай хангах асуудлыг ойрын үед авч шийдвэрлэн гэрээлэх, түрээслэх, хөдөлмөрийн хоршоолол байгуулж ажиллуулах зэрэг шинэ хэлбэрүүдийг зоригтой туршиж нэвтрүүлбэл барилгын салбарт шинэчлэл гарах нь дамжиггүй юм. 

