№42(15691)
1984 ОНЫ ХОЁРДУГААР САРЫН 18.
Чанар шалгагчийн хариуцлага

МАХН-ын Төв Хорооны VII бүгд хурлаас манай орны нийт хөдөлмөрчин, коммунистуудын өмнө дэвшүүлэн тавьсан зарчмын чухал зорилтыг удирдлага болгон энэ онд бүтээгдэхүүний чанарыг жигд сайжруулж, төлөвлөгөөг ханган биелүүлэхийн төлөө бүх хүч, анхаарлаа төвлөрүүлэн, өндөр сахилга, бүтээлч санаачилгатай хөдөлмөрлөж байна. Энэ онд аж үйлдвэрийн салбарт чанарын нэгдүгээр ангийн бүтээгдэхүүний үйлдвэрлэлийг өмнөх оныхоос 10 хувь нэмэгдүүлж, нийт таваарын бүтээгдэхүүнд эзлэх хэмжээг нь 30 хувьд хүргэх дайчин зорилт дэвшүүлсэн юм. 

Энэ зорилтыг хэрэгжүүлэхэд улс ардын аж ахуйн нийт салбарт бүтээгдэхүүн, ажил үйлчилгээний чанарыг сайжруулахын төлөө тэмцлийн тэргүүн фронтод ажиллаж, улс эх орон, хөдөлмөрчин олныхоо эрх ашгийн соргог манаа болж байгаа чанар шалгагчдын үүрэг, хариуцлага нэн их юм. Иймээс чанарын бүх шатны албаны зохион байгуулалт, ажлын арга барилыг улам боловсронгуй болгон, үр нөлөөг нь дээшлүүлэх явдал хойшлуулшгүй зорилт болж байна. 

Бүтээгдэхүүний чанар эцсийн эцэст хун бүрийн хөдөлмөрт хандах хандлага, мэргэжлийн ур чадвар, ажлын хариуцлагаас шууд шалтгаалдаг. Иймд хамт олны бүтээлч санаачилгыг өрнүүлж, социалист уралдааныг жинхэнэ ёсоор зохион байгуулах, ажилчин нэг бүрээр бүтээгдэхүүний чанарыг сайжруулах талаар социалист уралдаанд бүтээлч, хүч бололцоог дайчилсан шахуу үүрэг авахуулах, социалист уралдааны үүргийн биелэлтийг дүгнэхэд чанарын талаар олсон амжилтыг заавал харгалзаж үздэг журам бий болгоход үйлдвэр, аж ахуйн газрын нам, олон нийтийн байгууллагын хүч анхаарал чиглэх ёстой. 

Үйлдвэрийг цех, тасаг, бригадын хамт олон, хүн нэг бүрийн бүтээгдэхүүний чанар сайжруулах талаар олсон амжилтыг тогтмол нэгтгэн дүгнэж, социалист уралдаанд эзэлсэн байр, ажлын чанарыг ил тод сурталчлах, чанарын талаар гарч байгаа аливаа дутагдал, зөрчил, үзлэг шалгалтын дүнг ойлгомжтой хэлбэрээр мэдээлэх ажлыг өргөн хийж, сайн бүхнийг дэм жин дэлгэрүүлж, саар бүхнийг шахан зайлуулах талаар дэс дараатай ажил зохиох нь чанарын алба, чанар шалгагчдын чухал үүрэг мөн. Энэ шаардлагын үүднээс бүтээгдэхүүн, ажил, үйлчилгээний чанарт бригад, хэсэг, ажилчин нэг бүрийн зүгээс тавих байнгын хяналтыг чангатгаж, хүн бүрийг өөрийн ажлын чанарыг бодитой үнэлэн, дүн шинжилгээ хийдэг, оршиж байгаа дутагдлыг ажил хэрэгчээр шүүмжилж, түүнийг арилгахын төлөө тэмцлийг хүчтэй болгох хэрэгтэй. 

Чанар шалгагчдын гол ажил нь үйлдвэрлэлийн зөрчил, согог, гологдлыг эцсийн бэлэн бүтээгдэхүүнийг шалгаж, хүлээн авах үедээ илрүүлэхдээ биш, харин бүтээгдэхүүний эд анги, дамжлага бүрийн ажлын чанарт байнгын судалгаатай хандаж, гарч болзошгүй гологдлоос урьдчилан сэргийлэхэд чиглэх ёстой. Чанарын хяналтыг ийм чиглэлээр зохион байгуулж ажиллаж байгаа Улаанбаатар хотын оёдлын төв үйлдвэр Дархан хотын царууц тоосго, шохойн үйлдвэр, Зүүнхараагийн спирт, бал бурмын комбинат зэрэг газрын бүтээгдэхүүний чанарт ахиц гарч, сайжирч байна. 

Эцсийн бэлэн бүтээгдэхүүний чанарыг хангахын тулд юуны өмнө түүхий эд, материалын чанарт тавих хяналтыг сайжруулан стандартад тэнцэхгүй зүйлийг үйлдвэрлэлд оруулахыг цээрлэх, технологийн сахилгад чанар шалгагчдаас тавих хяналтыг эрс сайжруулах шаардлагатай байна. Технологийн сахилгад тавих хяналт сул байгаагаас стандартын шаардлагыг хангахгүй бүтээгдэхүүн гарч байна. Тухайлбал, чанарын шаардлага хангахгүй тэрэг, модон байшин, талх, чихэр зэрэг бүтээгдэхүүн үйлдвэрлэж, нийлүүлсэн ноцтой дутагдал зарим үйлдвэрийн газарт давтагдсаар байна. Иймд үйлдвэр, аж ахуйн газрын чанарын алба чанар шалгагч бур стандарт, техникийн нөхцөлийг өөрсдөө гүн бат мэддэг, түүнийг зөрчиж, улс ардын аж ахуй, хөдөлмөрчдийг хохироож байгаа дутагдалтай шийдвэртэй тэмцдэг байх ёстой. Энэ зорилгоор үйлчилж байгаа бүтээгдэхүүн бүртгэн технологид тавих хяналтыг тодорхой болгож, түүний үзүүлэлт, чанарыг нарийн заагтай тогтоох, технологийг зөрчсөнөөс учирсан хохирлыг гэм буруутай хүмүүс шууд харилцааг байх зэрэг техник зохион байгуулалтын олон талын арга хэмжээг хослуулбал зохино. 

Чанар шалгагчийн хөдөлмөрийн бүтээмж, ажлын чанарыг дээшлүүлэх зорилгоор бүтээгдэхүүний чанарыг нийт ажлын стандартуудыг боловсронгуй болгон явуулах, статистик хяналтын аргыг нэвтрүүлэн, учир чиглэлийн технологийн явцад судалгаанд хяналт тавих дамжлага, цэгүүдийг оновчтой тогтоох арга хэмжээг холбогдох байгууллагууд дамжлагатай авч хэрэгжүүлбэл зохино. Чанар шалгагчийн өөрийнх нь ажлын чанарт тавих хяналтыг сайжруулах шаардлагатай байна. Үүнд ажил эрхэлсэн хүмүүсийн хөдөлмөрийн сахилга, хариуцлагыг дээшлүүлэх ажлын хяналт тавих шаардлагыг өндөржүүлэх чанарын барилгачдын ажлыг сайжруулах талаар тодорхой нөлөөтэй ажил зохиож тэнд салбарын хангамж газар аймаг, хотын АДХ-ын гүйцэтгэх захиргааны энэ, чанарын хэлтсээс тавих хяналтыг эрчимжүүлэн шинэ шатанд гаргах хэрэгтэй. 

Улаанбаатар хотын ноос угаах үйлдвэр, нэхмэлийн үйлдвэр, төмөр бетоны завод, Баянхонгор, Завхан аймгийн хүнсний үйлдвэрт энэ ажлыг сулруулснаас бүтээгдэхүүнийх нь чанарт ахиц гараагүй байна. 

Хамт олны дотор нэр хүндтэй үйлдвэрлэлийн технологийг сайн мэддэг, тусгай бэлтгэлтэй мэргэжлийн хүмүүсийг чанар шалгагчаар ажиллуулж, үйлдвэрлэлийн явцад стандарт, техникийн нөхцөл, технологийг ягштал баримталж ажиллахад нь туслах ёстой. Хөнгөн согог гэмтлийг жиших загвар, хэмжих хэрэгслээр хангаж. ажлын байрын нөхцөлийг нь шинжлэх ухааны үндэстэйгээр зохион байгуулахыг онцгой анхаарвал зохино. 

Чанар шалгагч бүр бүх ажлын чанарыг дээшлүүлэх талын эдийн засгийн бодлогыг амьд тодорхой ажил болгох дайчин байлдагч гэдгээ ямагт санаж, хариуцлага, санаачилгатай ажиллах нь чухал байна. 

