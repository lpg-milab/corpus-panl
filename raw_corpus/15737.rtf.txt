№88(15737)
1984 ОНЫ ДӨРӨВДҮГЭЭР САРЫН 12
Энх тайван эрхэм зорилт

ЗХУ болон социалист хамтын нөхөрлөлийн бусад орны энх тайвны тууштай гадаад бодлогын нэр хүнд өдөр ирэх тутам улам бур өсөн нэмэгдэж байна. Аугаа их Ленин энх тайвныг нандигнан хамгаалж, бэхжүүлэхийг ЗХУКН, зөвлөлт төрийн хамгийн чухал зорилтын нэг болгож дэвшүүлэн тавьсан билээ. Их Октябрийн анхны өдрөөс эхлэн зөвлөлт төрийн хэрэгжүүлж эхэлсэн энх тайвны тэмцэл үнэхээр хүнд хэцүү байсан нь мэдээж юм. Олон улсын империализм залуу зөвлөлт Холбоот Улсын эсрэг бүх хүч чадлаараа түрэмгийлсэн боловч тэдний дайралт давшилтыг ЗХУ цаг тухай бүр нь няцааж байсан билээ. Дэлхийн хоёрдугаар дайнд ЗХУ хамгийн хүнд бэрхийг өөртөө хүлээж, гитлерийн фашизмын хар тахлаас хүн төрөлхтөний соёл иргэншлийг аварсан мөнхийн их гавьяа байгуулсныг шударга улс түмэн гүнээ хүндэтгэж байна. 

Өнөөдөр ЗХУКН, зөвлөлт төр энх тайван, улс түмний найрамдлын Лениний тугийг улам бүр өндөрт өргөж, улс түмний энх тайван, аюулгүй байдлыг бат найдвартай хамгаалж байна. Энэ учраас ЗХУ, социалист хамтын нөхөрлөлийн бусад орны зүгээс хүн төрөлхтнийг халуун цөмийн дайны аюул заналаас ангижруулахад чиглэсэн чухал чухал оновчтой шинэ санал, санаачилга гарч байна. Үүнийг ЗХУКН-ын Төв Хорооны ерөнхий нарийн бичгийн дарга К. У. Черненкогийн саяхан << Правда>> сонины асуултад өгсөн хариулт бүхэлдээ гэрчлэн харуулж байна. Нөхөр Константин Черненко << Правда>> сонины асуултыг хариулахдаа << . . . цөмийн зэвсэгтэй бүх улс түрүүлж цөмийн зэвсэг хэрэглэхгүй байх, түүнчлэн цөмийн зэвсгийн санг тоо, чанарын хувьд нэмэгдүүлэхгүй байх үүрэг авах нь дэлхий дахины байдлыг сайн тал руу шийдвэртэй эргүүлэхэд тус дөхөм үзүүлэх нь эргэлзээгүй. Ингэхэд нэг их нарийн хэлэлцээ ч хэрэггүй юм. Харин улс төрийн талаар шийдэмгий байх хэрэгтэй. Ингэвэл үр дүн нь аль ч талаар жинтэй байх нь мэдээж. Тэгэхдээ цэргийн талаар бусдаас давуу байдал олж авах гэсэн оролдлогоосоо татгалзахад бэлэн байгаагаа тов тодорхой харуулах нь гол зүйл юм. Манай орон тоот давуу байдал олж авахыг эрмэлзээгүй байна. Гэхдээ нөгөө талыг өөрөөсөө давуу байдалтай болгохгүй гэсэн

Манай гаригийг шударга улс түмний эрхэм чухал зорилт болсон бат бэх энх тайвныг тууштай хамгаалан бэхжүүлэх талаар ЗХУ, ах дүү социалист бусад орны энх тайвны иж бүрэн санал, санаачилгыг дэлхийн олон улс оронд сайшаан дэмжиж байна. Улс түмний энх тайван, аюулгүй байдлыг сахин хамгаалж бэхжүүлэх зорилт нь юуны өмнө зэвсгээр. түүний дотор цөмийн зэвсгээр хөөцөлдөхийг хязгаарлан зогсоож, зэвсгийг бух нийтээр бүрэн хураахад ахиц дэвшил гаргахыг чухлаар шаардаж байна. Гэтэл АНУ-ын засаг захиргаа энх тайвны тухай хоосон яриагаар халхавч хийж, цөмийн зэвсгийн хойноос улайран хөөцөлдөж, тийм зэвсэг бий болгож байрлуулах олон программ боловсруулан хэрэгжүүлж байгаа юм. Тэд Өрнөд Европт цөмийн шинэ пуужин байрлуулах ажлаа ч үргэлжлүүлсээр байна. Цагаан ордныхны ийм өөдгүй бодлого нь зэвсгээр хөөцөлдөхийг зогсоох ариун зорилттой огтхон ч нийцэхгүй бөгөөд олон улсын уур амьсгалыг нэн их хордуулж байна. 

Дэлхий дахины байдал сайжрахгүй байгаагийн гол шалтгаан нь Германы засаг захиргаа хүч хэрэглэх, цэргийн талаар давуу байдал олж авах, бусад улс түмэнд төрийнхөө дэг журмыг тулган хүлээлгэх харгис түрэмгий бодлого явуулж байгаатай шууд холбоотой юм. Энэ учраас сүүлийн үед Вашингтоноос сонсогдож байгаа энх тайвны тухай үг нь сохор зоосны үнэгүй болохыг түүний олон улсын тайзан дээр явуулж байгаа практик ажиллагаа нэн тодорхой нотолж байна. ЗХУ, социалист хамтын нөхөрлөлийн бусад орны энх тайвныг бэхжүүлэх талаар гаргасан чухал шинэ санаачилгыг олон улсын холбогдох чуулга уулзалтаар хэлэлцэхээс АНУ, түүний холбоотнууд татгалзаж байгаа юм. 

ЗХУ Европыг дунд тусгалын болон тактикийн цөмийн зэвсэггүй болгохын төлөө урьдын адил тэмцэж байна. Вашингтоныхон Женевт хийж байсан Европт дунд тусгалын цөмийн зэвсгийг хязгаарлан хорогдуулах, стратегийн зэвсгийг хязгаарлан хорогдуулах хэлэлцээг тасалдуулахад хүргэсэн урьдынхаа чиг бодлогыг баримталсаар байгаа мөртлөө уг хэлэлцээг сэргээхэд бэлэн байгаа мэт хоосон яриа дэлгэж байгаа нь бас л дэлхийн олон нийтийг хуурч мэхлэх зорилготой юм. АНУ, түүний холбоотон НАТО-гийн бусад орон Өрнөд Европт америкийн шинэ пуужин байрлуулж эхлэхийн өмнөх байдлыг сэргээх арга хэмжээ авбал ЗХУ уг хэлэлцээг сэргээж болох тухай өндөр хэмжээнд удаа дараалан мэдэгдэж ирэв. Энэ бол уг чухал асуудлаар хэлэлцээ хийх бодит зам мөн гэж БНМАУ үзэж байна. 

ЗХУ зэвсгээр хөөцөлдөхийг сансрын огторгуйд дэлгэрүүлэхгүй байх, химийн зэвсэг боловсруулах, үйлдвэрлэх. нөөцлөн хуримтлуулахыг хориглох, уг зэвсгийг устгах тухай конвенц байгуулах зэрэг чухал чухал асуудлаар шинэ тодорхой санал дэвшүүлж байхад АНУ элдэв шалтаг заан саатуулж, ердөө л сунжруулах мугуйд явууллага хийсээр байна. Ийм явууллага энх тайвны үйл хэрэгт харш зүйл бөгөөд түмнийг дэлхийн шударга улс түмэн зүй ёсоор эсэргүүцэж байна. 

ЗХУ-ын гадаад бодлого цагийн аясаар гуйвж дайвдаггүй, энх тайвны жинхэнэ ленинч бодлого юм. Энэ учраас ЗХУ зэвсгээр ухаан жолоогүй хөөцөлдөхиЙг зогсоох, түүнийг хязгаарлан хорогдуулахад хүч чармайлтаа улам бүр дайчлахыг дэлхийн улс орон бүрт уриалж байна. Энэ талаар хэлэлцээ хийх нь ашигтай гэж ерөнхий ярихыг больж, зэвсгийг хязгаарлан хорогдуулах, итгэлцлийг бэхжүүлэх, харилцан ашигтай хамтын ажиллагаа тогтоох замд бий болсон ноцтой саад тотгорыг арилгах ажилд шилжин орох цаг болсныг ЗХУ нэр төртэй мэдэгдэж байна. 

Орчин үед олон улсын байдал АНУ-ын буруугаар нэн аюултай хэвээр байгаа нөхцөлд цөмийн зэвсэгтэй улсуудын хоорондын харилцаанд энх тайвны зорилтыг сахин мөрдөх тодорхой хэм хэмжээ бий болгох нь маш чухал болоод байна. 

Хүн төрөлхтөний өнөөдрийн эрхэм чухал зорилт бол энх тайвныг бат найдвартай сахин хамгаалж бэхжүүлэх явдал мөн учраас улс орон, иргэн бүр тодорхой үйл ажиллагаагаар тус дөхөм үзүүлэх ёстой. 

