№231 (16821)  
1987 оны есдүгээр сарын 26.
Хорхой, шавьж

Хорвоо ертөнц дээр оршин амьдардаг тоо томшгүй олон шавьж хорхой бол өөр хоорондоо төрөл нэгдлээр холбогдож амьд байгалийн зүй тогтол хуулиар өсөж үржиж хүрээлэн байгаа орчны бүрэлдэхүүн хэсэг болж байдаг юм. Байгаль орчныг хамгаалах, баялгийг ашиглах явцад байгалийн биогеоценоз хорхой, шавьжийг онцгой анхаарч байгууштай. Хорхой, шавьж бол тоомсорлохгүй байх зүйл биш, улс ардын аж ахуйд хор хөнөөл ч үзүүлж болох, ашиг тус ч хүргэж чадах онцлогтой өвөрмөц орчлон билээ. 

Манай оронд шавьж судлалын ажил сүүлийн хорь гаруй жил ихээхэн өргөн хүрээтэй болж. тус улсын нутаг амьдарч тархсан 100 гаруй овгийн арван мянга илүү зүйлийн шавьжийг одоогоор тодорхойлоод байна. << Монголын шавьж хэмээх найман боть бүтээл нийтлэгдлээ. Үр тариа, хүнсний ногоо, байцаа, бэлчээрийн ургамлын хортон, мал сүргийн цус сорогч хөнөөлт шавьжийг судалсан нэлээд судалгаа хийгдэх зарим үр дүнд хүрсэн байна. 

Хөдөө аж ахуйн Яаманд ургамал хамгаалалтын албатай болсноос хойшхи хорь гаруй жилд 347, 9 мянган га бэлчээр, хадлангийн талбайд тархсан царцаа, 827, 3 мянган га үр тарианы таримлын хортон шавьж, өвчин, хог ургамалтай тэмцэх арга хэмжээ авчээ. Ургамал хамгаалах хортон шавьжтай тэмцэх ажилд нисдэг тэрэг, онгоц хэрэглэн авиа химийн отряд, газрын техник өргөн ашигладаг боллоо. 

Зөвхөн хорхой, шавьжтай тэмцэх төдийгүй, бэлчээр, тариалан, ойн баялгийг хамгаалах шинжлэх ухаан, үйлдвэрлэлийн бүхэл системт арга хэмжээг авч хэрэгжүүлэх байгууллага ч бий боллоо. Гэвч эдгээр байгууллагын үйл ажиллагаа оновчтой биш, судалгаа шинжилгээний ажлын эцсийн үр дүн, өгөөж хангалтгүй, хорхой шавьжийн хор хөнөөлийн хэмжээг бууруулах талаар ахиц гарахгүй, бас ашигтай шавьж, хорхойг хамгаалах, аж ахуй, үйлдвэрлэлд хэрэглэх ажил ч бараг хийгдээгүй байна. Манай ой хөвчид гэхэд л 737, 5 мянган га ой хортон шавьж, өвчлөл, түймрийн нөлөөгөөр сүйдэж, 731, 7 мянган га унанги ой түймэр гарах, ойн хоёрдогч хортон шавьж үржих голомт болж байна. Сүүлийн гучаад жилд түймэрт нэрвэгдсэн талбай 3, 4 сая гад хүрсэн нь ойн модлог идэшт хортон шавьж, холтост, эвэрт цох олшрох, улмаар залуу зулзаган ба эрүүл ойд тархах явдлыг нэмэгдүүллээ. Ойн хоёрдогч хортон 130 гаруй, анхдагч хортон 200 гаруй зүйл байгааГаас зонхилж тархсан хөнөөлтэй шавьж 12 зүйл устахгүй, харин ч үржсээр байна. 

Хэнтий, Сэлэнгэ, Булган аймгийн ойд сүүлийн жилүүдэд өрөөсгөл эрвээхэй, бийрэн сүүлт, Сибирийн торгомсог эрвээхэй, якобсоны төөлүүр. хар модны ялаа зэрэг хортон шавьж тархаж. ойн аж ахуйд ихээхэн хохирол учруулж байна. Манай оронд тархсан олон арван зүйл царцааны нэгэн төлөвлөгч Мөнххайрханы царцаахай Баян-Өлгий, Ховд, Говь-Алтай аймгийн уулархаг нутгийн 36 сумын нутагт тархсанаас 2. 8 сая га бэлчээр түүний хөнөөлийн бүсэд хамрагджээ. 

Манай эх орны баялаг ой мод, ургамал, тарна, хүнсний ногоог хамгаалах талаар эрдэмтдийн бүтээл нь ном, диссертаци, тайлан, зөвлөмжөөр хязгаарлагдаад үйлдвэрлэлд бодитой үр нөлөөтэй нэвтрүүлэх асуудал нь хоцорсоор байна. Шинжлэх ухааны Академийн ерөнхий сорилын биологийн хүрээлэнгийн шавьж судлалын лабораторийн хийж байгаа ажил бүртгэл, бичиглэл, тооцооноос хол хэтрэхгүй зөвхөн цуглуулга хийгчдийн түвшинд байна. Хөдөө аж ахуйн эрдэм шинжилгээний байгууллагын эрдэмтэн, мэргэжилтэн нар үр бүтээл багатай туршилт сорилтыг бага шиг талбайд хийж явцуу хүрээнд ажиллаж байна. Байгаль, орчинд янз бүрийн үйлчлэл өгөх муу үр дагавар бүхий 36 нэр төрлийн химийн хорыг олон жил хэрэглэсэн боловч тэдгээрээс байгальд хор нөлөө багатай хамгийн үр ашигтайг нь одоо болтол сонгон авч чадаагүй байна. Хорхой шавьж судалж, хортон шавьжтай тэмцэх аргыг боловсруулдаг эрдэмтэн байгууллагын явцуу эрх ашиг, хувь хүний сэдвийн сонирхолд захирагдаж олон байгууллагад тарж сарниснаас хүчээ нэгтгэж том асуудлыг шийдвэрлэх нөхцөлийг бүрдүүлэхэд бэрхшээл учруулж байгаа дутагдлыг арилгах цаг болжээ. Хөдөө аж ахуйн шинжлэх ухаан, үйлдвэрлэлийн холбоог бзхжүүлж, шинжилгээ судалгааны ажлын өгөөжийг дээшлүүлэх арга хэмжээний тухай МАХН-ын Төв Хороо, БНМАУ-ын Сайд нарын Зөвлөлийн энэ онд гаргасан тогтоолд ургац хамгаалах асуудлыг шийдвэрлэхэд эрдэмтэн, мэргэжилтний хүчийг нэгтгэх үүднээс ургамал хамгааллын эрдэм шинжилгээ, үйлдвэрлэлийн станцыг байгуулж, түүнд дээрх ажлыг хариуцуулахаар шийдвэрлэсэн юм. Ой мод, ургамал тариалан, ер нь хөдөө аж ахуйн үйлдвэрлэлийг хортон шавьжнаас хамгаалах ажлыг иж бүрэн аргаар нэгдсэн хүчээр хийхийн тул хуч хөрөнгийг төвлөрүүлж, цогцолбор зорилт, хэтийн төлөв боловсруулж гүйцэтгэх цаг болжээ. Эцсийн тодорхой үр дүнг, тухайлбал хичнээн гад тархсан хортон шавьжийг устгаж, хөдөө аж ахуйн хэдий хэмжээний ургацыг хамгаалж, улсад ямар бодитой үр ашиг өгөв гэдгийг нарийн тооцоолж судалгаатай ажиллах хэрэгтэй байна. Өнөөдөр дэлхий дахинд хортон шавьжтай тэмцэхэд байгаль орчинг бохирдуулахгүй, үр дүн сайтай биологийн арга хэрэглэх асуудлыг эрдэм шинжилгээ, үйлдвэрлэлийн хүрээнд амжилттай шийдвэрлэж байна. 

ЗХУд хөдөө аж ахуйн таримлын хортон шавьжтай тэмцэхэд шавьж идэшт өөр шавьжийг өргөн ашиглах биологийн аргыг үйлдвэрийн биофабрикт хэрэглэх ялангуяа тариалан, хүнсний ногооны талбай, жимст цэцэрлэгт тархсан хамгийн хөнөөлт 70 зүйлийн шавьжийг устгадаг трихограмм хэмээх шавьжийг ашиглах биофабрик байгуулж ихээхэн амжилт олж байгаа туршлага нийтэд тодорхой байна. Гэтэл манай мэргэжилтнүүд ашигтай хорхой, шавьжийг үржүүлэн хортныг устгах биологийн арга хэрэглэдэг ЗХУ болон ах дүү орны туршлагыг дэлгэрүүлэх, өөрийн орны нөхцөлд бие даасан сэдэв, чиглэл боловсруулах талаар одоо болтол дорвитой хийсэн судалгаагүй байна. 

Хорхой, шавьж гэж үл тоомсорлох хуучин сэтгэлгээнээс чөлөөлөгдөж ашигтай болоод ховордсон хорхой шавьжийг хамгаалах, хор хөнөөлтийг туршилтын аргаар тэмцэх эрдэмд хүмүүсээ сургах, шаардлагатай тоног төхөөрөмж, технологийг худалдан авах хөрөнгө гаргаж эдийн засгийн төв байгууллага санаа тавьж, шуурхай арга хэмжээ авах, улмаар хорхой, шавьж судлалын ажлыг шинэ шатанд гаргах хэрэгтэй байна. 

