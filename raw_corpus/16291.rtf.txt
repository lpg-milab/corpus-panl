№14 (16291)    
1986 оны нэгдүгээр сарын 16.
Залуу коммунист

Монгол эх орондоо эрх чөлөө, тусгаар тогтнолын улаан тугийг өргөн мандуулж, нийгмийн хөгжлийн цоо шинэ замыг эхэлж, социализмын аугаа их үйлсийн бат бэх суурийг тавьж, хоцрогдсон мал аж ахуй эрхэлсэн нүүдлийн амьдралыг халан өөрчилж хөдөө аж ахуй, аж үйлдвэрийн орон болгох хурц тэмцэл, их хөдөлмөрийн гавьяат үйлс бүтээсэн ахмад коммунистуудын хувьсгалч, ах оронч интернационалч, хөдөлмөрч уламжлалыг залуу коммунист залган авч, нэр төртэй үргэлжлүүлэх зол заяа, хувь тавилантай билээ. << Манай намд тэр Түүний ажилчин, малчин, сэхээтэн элсэн орж эгнээ нь жилээс жилд өсөн өргөжиж байна. Энэ нь залуу гишүүд, орлогч гишүүдтэй ажиллах ажлын агуулга, арга хэлбэрийг байнга сайжруулж байхыг шаардаж байна. Тэднийг намын ажил аль болохоор татан оруулах, ажил хэргийн даалгавар өгөх, эрхэлсэн ажлынх нь тухай сонсож байх, намын ухуулга, суртал нэвтрүүлгийн ажилд дадлагажуулах зэрэг ажлын идэвхтэй хэлбэрүүдийг ашиглах нь чухал >> гэж нөхөр Ж. Батмөнх Намын Төв Хорооны аппаратын ажилтнуудтай уулзахдаа зааж хэлсэн юм. 

МАХН-ын XVIII их хурлаас хойш улс орны социалист байгуулалтын салбарт идэвхтэй ажиллаж байгаа шилдэг тэргүүний арав гаруй мянган залуус намд гишүүнээр элслээ. Тэдгээрийн дотор Архангай аймгийн Жаргалант сумын нэгдлийн хоньчин Л. Гэндэнпүрэв улсын аварга малчин, Ардын Их Хурлын депутат эцгийнхээ мал маллагааны туршлагыг эзэмшиж, хариуцсан 600 гаруй хонио онд бүрэн оруулж, төлийг нь мэнд бойжуулан VII таван жилийн гавшгайч болж намд элсчээ. Улаанбаатар төмөр замын ажилчин, залуу коммунист Э. Эрдэнэсүрэн байгууллагынхаа социалист уралдаанд 24 удаа түрүүлж таван жилийн ажлыг гурван жил долоон сард гүйцэтгээд МАХН-ын XIX их хурал угтсан нэгэнт өндөр үүрэг аваад ажиллаж байна. 

Залуу коммунистуудаар манай намын эгнээг өргөтгөхөд намын гишүүнд элсүүлэх насны хязгаарыг доошлуулж арван найм болгож намын дүрэмд өөрчлөлт оруулсан явдал ихээхэн ач холбогдолтой болсон билээ. МАХН-ын программ, дүрмийг тэдэнд гүнзгийрүүлэн судлуулж, намын байгуулалтын үндэс, эдийн засаг нийгмийн бодлоготой танилцуулж, намд элсэхэд нь сайтар бэлтгэх, ялангуяа намын шинэ, орлогч гишүүдийн дунд залуу коммунистуудын сургуулийг чанартай хийх, батлан даагчид, орлогч гишүүдийн хамтарсан зөвлөлгөөн, өдөрлөг зохиох, намын ахмад хүмүүсээр сургамж зөвлөлгөө өгүүлж, ахмад коммунистууд, батлан даагчдыг халамжлан хүмүүжүүлэгчээр томилон ажиллуулах зэрэг олон хэлбэрийн ажлыг нийтлэг болгон чанаржуулах хэрэгтэй байна. 

Ийм туршлага, арга эхлэл нэлээд байгаа боловч залуу коммунистуудын дунд зохиох ажлыг улам эрчимжүүлж боловсронгуй болгон, үр нөлөөг дээшлүүлэх, юуны урьд залуучуудыг намд элсүүлэх, хурлаар хэлэлцэхэд ч, элссэн хойно нь ч ажил хөдөлмөр, зан суртахууны хүмүүжлийн байдлыг байнга дээшлүүлэхийг үргэлж анхаарч, онол, улс төрийн мэдлэгийг зузааруулах, үзэл санааны итгэл үнэмшил олгох, намын ажилд сургаж дадлагажуулах, коммунист ёс суртахуунаа төлөвшүүлэхэд цаг ямагт нөлөө үзүүлж байх ёстой. 

Залуу коммунистуудыг намын хурлын шийдвэр, санал шүүмжлэлийн мөрөөр зохиосон ажилд хяналт шалгалт хийлгэх, асуудал тогтоол боловсруулж хуралд оруулах, түүнийг хэрэгжүүлэх арга замыг төлөвлөх, ухуулга, олон түмний ажилд идэвхтэй оролцуулах зэргээр намын амьдралын мэдлэг дадлагатай болговол зохино. Эрхэлсэн ажил хөдөлмөртөө өндөр амжилт гаргахын хамт орчин тойрондоо нөлөөлж, дутагдал доголдлыг тууштай арилган, аливаа ажил, асуудалд улс орны эрх ашгийн үүднээс ханддаг байх, нам, улс, хөдөлмөрийн сахилгыг бэхжүүлэх, ажлын Хариуцлагыг дээшлүүлэхэд ямагт хошуучилж ажиллах явдал залуу коммунистуудын ажил амьдралын хууль байх ёстой. 

Тэдэнд ахмад үеийнхний хувьсгалч дайчин, хөдөлмөрч уламжлалыг цуцалтгүй таниулан сурталчлах, ахмад гишүүдийн туршлагыг эзэмшүүлэх, ахмад, залуу хоёр болозсон хүчнийг хослон ажиллуулах, ЗХУКН-ын гишүүдийн туршлага арга барилыг нарийн судлуулж ажил дээр нь сургаж хүмүүжүүлэх олон хэлбэрийн ажил зохиох хэрэгтэй. 

Намын даалгаврыг тэдний ажил үүрэг, мэргэжлийн түвшин, авьяас чадвар, онолын бэлтгэлд нь тохируулан оновчтой өгч, авсан даалгавраа хэр зэрэг гүйцэтгэснийг дүгнэж, намын урамшууллыг өргөн хэрэглэх, намын даалгаврын хүмүүжүүлэх үр нөлөөг дээшлүүлэх ажил бол залуу коммунист бүрийг өөрийгөө болоод нийгмийг хөгжүүлэхэд идэвхжүүлэх Хэрэглүүр болж байх ёстой. 

Социалист уралдаанд гавшгайлж үйлдвэрлэлийг эрчимжүүлэх, бага зардлаар илүү өндөр үр ашигт Хүрэх, хөдөлмөрийн бүтээмж дээшлүүлэх, дотоод нөөц бололцоог илрүүлэх, арвилан хэмнэх, социалист өмчийг арвижуулах, бүтээгдэхүүний болон нийт ажлын чанарын төлөө тэмцлийг хошуучилж, намын XIX их хурлын жилийн улсын төлөвлөгөө, даалгаврыг хугацаанаас нь өмнө бүрэн биелүүлэх хөдөлгөөнд нэгбүрчлэн хамруулах нь залуу коммунистуудын дунд зохиох ажлын гол чиглэл мөн. 

Намын анхан шатны байгууллагын тайлангийн болон аймаг, хот, районы намын бага хуралд бэлтгэж байгаа үед залуу коммунистууд санаачилга, идэвхээ дайчилж, нөөц бололцоо, сахилга, дэг журам, ажлын зохион байгуулалтыг төгөлдөржүүлэхэд залуу насныхаа эрч хүч, эрдэм мэдлэгийг дайчилж, шинэ арга барил, дэвшилт технологи нэвтрүүлэх, шинжлэх ухаан техникийн ололтыг үйлдвэрлэлд өргөн хэрэглэх үйлсийг манлайлах нь тэдний эрхэм үүрэг юм. Залуу коммунистууд манай намын эгнээг улам бат нягт хүчирхэг, эрүүл саруул болгох, намын дотоод амьдралд боловсронгуй арга барил, шинэ сайхан уур амьсгал дэлгэрүүлэх, удирдлага, зохион байгуулалт, харилцааны соёл түгээхийн хамт ахмад үеийнхний хөдөлмөрч мятаршгүй зан чанар, тэмцэл тулалдаан дундуур бэрхшээл сорилтыг амжилттай даван туулсан хувьсгалт эрхэм дээд уламжлалыг нь найдвартай залган үргэлжлүүлэх ёстой. Энэ бол залуу коммунистын нэр төрийн хэрэг мөн. 

