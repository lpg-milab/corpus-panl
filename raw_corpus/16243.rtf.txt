№280 (16243)
1985 ОНЫ АРВАН НЭГДҮГЭЭР  САРЫН 21.
Коммунистуудын оролцоо

Хөдөө аж ахуйг хөгжүүлэх, хүн амын хүнсний хангамжийг сайжруулах зорилтот Программ бол юуны урьд манай намын анхан шатны байгууллагууд, нийт коммунистын санаачилгад тулгуурлан хэрэгжих ёстой учраас уул баримт бичгийг хэлэлцэн сайшаасан манай Намын Төв Хорооны X бүгд хурал дээр нөхөр Ж. Батмөнх << Программд тусгагдсан арга хэмжээг хэрэгжүүлэх ажлыг намын байгууллага шууд гартаа авч, манай коммунистууд манлайлах ёстой >> гэж цохон заасан юм. Материаллаг үйлдвэрлэлийн салбарт ажилладаг коммунистуудын 40 гаруй хувь нь хөдөө аж ахуйн салбарт хөдөлмөрлөж байгаа болохоор зорилтот Программыг амьдралд хэрэгжүүлэх ажилд коммунистын удирдан зохион байгуулах, үлгэрлэн дагуулах хүч нөлөө өндөр байх ёстой. Мал сүргийг өсгөн үржүүлэх, тариа, ногооны өндөр ургац хураах, хөдөө нутгийг барилгажуулах, цахилгаанжуулж механикжуулах, соёл түгээх, туслах аж ахуй хөгжүүлэх, хөдөлмөрчдийн хүнсний хангамжийг сайжруулан, худалдаа үйлчилгээг хэвийн байдлаар зохион байгуулах үйлсэд чин сэтгэлээсээ хүчин зүтгэж шинийг санаачлан, бэрхшээлийг туулан, бусдад үлгэр үзүүлж улс орон даяар нэр нь алдаршиж, туршлага нь дэлгэрч байгаа олон мянган шилдэг коммунистаас бид суралцах ёстой. 

Хөдөлмөрийн баатар Г. Лодойхүү, Н. Намжиг, В. Лхамжав нар нэгдэл, хоршооллын үйлдвэрлэлийг үлгэр жишээчээр хөгжүүлэхээр ухаан билгээ дайчилж, гавьяат нэгдэлчин Д. Намжил, Т. Дагдан нарын сайчууд малаа дээд зэргээр таргалуулж, ногоочдын бригадын дарга коммунист Г. Чунаг нэгж талбайгаас аварга ургац хурааж, үйлдвэрийн дарга 0. Дорлигсүрэн туслах аж ахуйг жинхэнэ өгөөжтэй хөгжүүлэх туршлагыг түгээж байна. 

Газар бур, хүн бүр, коммунист бүр ийм дууриалтай жишээгээр зорилтот Программыг жинхэнэ ёсоор хэрэгжүүлэхээр оюун бодол, хүч чадлаа зангидан дайчилж, биеэрээ үлгэр үзүүлж, чадах мэдэхийнхээ хэрээр ажиллахыг Программын өргөн хүрээтэй, далайцтай зорилтууд шаардаж байна. Гэтэл нар, хур тэгширсэн өмнө жилийн өгөөжтэй сайхан зун, намар Дорнод аймгийн Онон, Төв аймгийн << Октябрь >> сангийн аж ахуй зэрэг зарим газар ургацын төлөвлөгөө тасалснаас гадна хүнсний ногоо, төмс тариалах, гахай, тахиа, зөгий үржүүлэх талаар нэлээд аймаг хотод биетэй бодитой ажил төдий л сайн зохиогдсонгүй, гол төлөв яриа, хурал зөвлөлгөөн, цаасан дээр бичгэн төлөвлөгөө л зонхилсоор өвөлтэй нэгэнт золгожээ. 

Завхан аймгийн Улиастай, Тосонцэнгэл хотын хөдөлмөрчдийн хэрэгцээнд нийлүүлэн сүү үлэмж тасалдаж, авто засварын завод, шар тал >> хоршоололд туслах аж ахуйг хөгжүүлэхээр санаачлан хийсэн юмгүйгээр зун намрыг өнгөрөөлөө. Гэтэл тэндхийн байгууллага, цэг салбар бүрт ажиллаж байгаа коммунистууд дайчин нөлөө үзүүлж ажилд түлхэц өгөх ёстой байлаа. 

Зорилтот Программыг хэрэгжүүлэх ажил коммунистуудын оролцоогүйгээр, тэдний идэвхтэй санаачилгагүйгээр өөрөө хэрэгжихгүйгээр барахгүй нэг далайцаар амархан бүтчих ч зүйл биш. Харин уул Программын улс төр, нийгэм, эдийн засгийн ач холбогдлыг тал бүрээс нь гүн гүнзгий тайлбарлан таниулахаас эхлээд биеэр үлгэрлэн дагуулж, тодорхой ажлыг зохион байгуулах, тэргүүн туршлагыг дэлгэрүүлэх, хүнсний нөөцийг нэмэгдүүлэх боломжийг дайчлан ашиглахад олон түмнийг зохион байгуулах, гүйцэтгэлийн хяналт шалгалтыг ажил хэрэгчээр сайжруулах зэрэг бүхий л ажилд коммунистын идэвхтэй оролцоо нэн чухал билээ. 

Нэг хүртэлх насны малыг тордож, тэжээж, онд мэнд оруулах нь хүнсний нөөцийг нэмэгдүүлэх, мал сүрэг өсгөх том нөөц бололцооны нэг бөгөөд үүнд коммунистууд зохих анхаарал тавьж, өвөлжүүлэх тусгай дулаан байр барих, тохижуулах зэрэг бүтээлч даалгавартайгаар Говь-Алтай, Өвөрхангай, Дорноговь зэрэг аймагт идэвх санаачилга гаргаж байна. 

Зорилтот Программыг хэрэгжүүлэхэд хүнсний ногоо тарьж, арчилж, хадгалзан ашиглаж сурах, гахай, шувуу өсгөж, тэжээж бордох, хөдөлмөрчдийн ахуй амьдралд шинэ хэрэглээг нэвтрүүлэх талаар намын гишүүд хошуучлан санаачилга идэвх гаргах нь зүйн хэрэг. 

Захиргааны үйл ажиллагаанд хяналт тавих комиссыг хүнсний программын зорилтыг хэрэгжүүлэх, хөдөө аж ахуйг хөгжүүлэх хэрэгтэй чухал асуудалд чиглүүлэн байгуулж, бүрэлдэхүүнд нь хамгийн тэргүүний, нэр хүндтэй, ажлын мэдлэг туршлагатай коммунистуудыг оруулж ажил хэрэгч нөлөө үзүүлэх нь чухал байна. Гол асуудалд намын хяналтыг төвлөрүүлэн, хүнсний программыг хэрэгжүүлэхэд намын гишүүдийн нөлөө хүчийг дайчилж, төвлөрүүлэх, тэрчлэн өндөр насны тэтгэвэрт гарсан ахмад коммунистуудын санаачилга, ажил амьдралын арвин баялаг туршлагыг бүтээлчээр ашиглах, дэмжих талаар ихээхэн анхаарах хэрэгтэй гам. 

Намын үүрийн товчооны болон бүх гишүүдийн хурлаар малчин, тариаланч коммунистуудын тайланг сонсож, хамт олноороо үнэлэлт дүгнэлт гаргаж, санаачилга саналыг хэлэлцэж ажил хэрэг болгож байвал зохино. 

Намын гишүүд зорилтот Программыг хэрэгжүүлэх ажилд хошуучлан оролцохдоо шинэ ажлын эхэнд тохиолдож болох бэрхшээлийг даван туулах, үүнд хөшүүн хойрго хандлага гаргагчидтай тэмцэл явуулж, зохион байгуулалтгүй, сахилгагүй, арвич хямгач бус ажиллагааг тухай бүр таслан зогсоож дутагдлыг арилгахад гардан оролцох үүрэгтэй юм. 

Намын байгууллагууд хүнсний программыг хэрэгжүүлэх талаар гишүүдтэйгээ ажил хэрэгч ярилцлага байнга зохиож тэдний санал шүүмжлэлийн дагуу аж ахуй, олон нийтийн байгууллагын хүчийг тулгамдсан зорилтод төвлөрүүлж амжилт ололт, дутагдал хорогдлын талаар нийтэд мэдээлж байх хэрэгтэй. 

Зөвлөлт Холбоот Улс, ах дүү социалист бусад оронд хүнсний программыг хэрэгжүүлэх талаар намын байгууллага, коммунистуудаас зохион байгуулж байгаа ажлын туршлагыг шууд нэвтрүүлж, хэрэглэх нь манай зорилтыг амжилтад хүргэхэд хүчирхэг хөшүүрэг болно. Зорилтот Программыг хэрэгжүүлэн олон талтай өргөн хүрээтэй ажилд коммунист бүрийн оролцоо шийдвэрлэх үүрэгтэйг санаж шамдан ажиллацгаая! 

