№169(16446)         
1986 оны долдугаар сарын 16.
Цаг  хожвол бүхнийг хожно

В. И. Лениний энэхүү мэргэн сургаалыг МАХН-ын XIX их хурал цохон тэмдэглээд << Арвилан хэмнэнэ гэдэг бол юуны урьд цаг хэмнэх явдал мөн >> гэж заасан нь социалист бүтээн байгуулалтын шинэ шатанд цаг хугацааны хүчин зүйлийг намаас онцгой анхаарч байгаагийн илрэл мөн. Нэгж хугацаа, нэг минутын үнэ цэнэ асар их материал баялгаар хэмжигдэж улмаар цаг хэмнэхийн нийгэм, эдийн засгийн ач холбогдлыг улам нэмэгдүүлж байгаагаар намын их хурлаас дэвшүүлсэн шинэ зорилтын учир шалтгаац тайлбарлагдана. 

Өнөөдөр манай орны аж үйлдвэрийн салбар минут тутамд 11, 8 мянган төгрөгийн бүтээгдэхүүн үйлдвэрлэж байгаагийн дотор 5, 4 мянган квт цаг цахилгаан эрчим хүч боловсруулж, 12, 3 мянган кг нүүрс олборлож, зуу гаруй кг талх, дөрвөн хос гутал үйлдвэрлэх жишээтэй байна. Түүнчлэн минутад 7, 5 мянган төгрөгийн бараа гүйлгээ хийж, 14, 3 мянган тонн км-ийн ачаа тээврийн үүрэг гүйцэтгэх боллоо. Хөдөлмөрийн цаг бол дэмий гарздаж хэрхэвч үл болох нийгмийн халдашгүй чухал баялаг мөнийг эдгээр баримт харуулж байна. 

Хөдөлмөрийн сахилга зохион байгуулалтыг бэхжүүлэх талаар нам, засгаас авсан сүүлийн үеийн олон чухал арга хэмжээний үрээр VII таван жилд материаллаг үйлдвэрлэлийн салбарын нэг ажилчинд ногдох хүндэтгэх бус шалтгаантай цагийн гарздал 32 хувь буурч, нийт ажилласан цагийг 4, 5 хувь нэмэгдүүлжээ. Манайд цагийн үнэ цэнийг ойлгож туйлын үр бүтээлтэй ашигласнаар богино хугацаанд олон жилийн ажил хийж ихийг бүтээснээрээ эрин зуунаас түрүүлсэн баатрууд гэж зүй ёсоор бахархан нэрлэгддэг хөдөлмөрийн сайчуудын тоо олширч байна. 

Дархан хотын хүнсний комбинат, нэхий эдлэлийн үйлдвэрийн олон нийтийн байгууллагаас цаг ашиглалтад тавих хяналтыг тогтмолжуулж, кабелийн системийг хэрэгжүүлсэн, Улаанбаатар хотын архи пивоны комбинатад теле удирдлагын системийг нэвтрүүлсэн нь цаг ашиглалтыг сайжруулахад нааштай нөлөөлжээ. 

Гэвч материаллаг үйлдвэрлэлийн салбарт ажлын цагийн гарздалаас болж зөвхөн өнгөрсөн онд зуун жараад сая төгрөгийн бүтээгдэхүүн, ажил үйлчилгээ хийх боломж алдсан нь манайд цаг минутын үнэ цэнэ хичнээн ихийг төдийгүй түүний төлөө тэмцэл сул байгааг нотлох баримт мөн. Өнгөрсөн онд давхардсан тоогоор Улаанбаатарын керамик эдлэхүүний комбинат, талх чихрийн комбинат, Хөтөлийн цемент, шохойн комбинатын нийт ажилчдын 43, 7 - 69 хувь нь ямар нэг хэмжээгээр ажил тасалсан байна. Түлш, эрчим хүч, барилга, ой мод, усны аж ахуй, хөдөө аж ахуйн салбарт нэг ажилчинд ногдох ажил таслалт, сул зогсолт, захиргааны чөлөө олголт олон дахин нэмэгдсэн нь юугаар ч зөвтгөж болохгүй ноцтой дутагдал мөн. Ажлын цагийг ингэж үлэмж хэмжээгээр гарздаж байгаагийн үндсэн шалтгаан нь хөдөлмөрийн сахилгыг бэхжүүлэх тэмцлийн эрч далайц сул, хянаж шалгах болон цагийн үнэ цэнийг хүн бүрт ухамсарлуулах ажлын арга хэлбэр хуучирсантай холбоотой юм. Цаг ашиглалтыг сайжруулах талаар зохиох ажлыг зөвхөн цаг бүртгэх бичиг цаасны ажлаар хязгаарлаж байгаа нь хоцрогдсон арга барилын илрэл мөн. Ийм ч учраас ажлын байранд цагтаа ирдэг, тардаг боловч үүрэгт ажил, норм төлөвлөгөөгөө биелүүлэхгүй, нийгэмд хохирол учруулан ажлын цаг үрэгдүүлдэг нуугдмал хэлбэрийг тэр бүр олж харахгүй, түүнийг арилгах оновчтой арга хэмжээ авахгүй байна. 

Ажлын цагийн ашиглалтад муугаар нөлөөлж байгаа зохион байгуулалтын нэг гол дутагдал нь материал, түүхий эд, уур ус, цахилгааны тасалдал гэдгийг онц анхаарч тэдгээрийг арилгах талаар их зүйл хийх хэрэгтэй байна. 

Цагийн хүчин зүйлийг үр бүтээлтэй ашиглахын хулд хугацаат ажлыг цагт нь эхэлж гүйцээж технологийн сахилгыг чанд сахих ёстой. Ялангуяа хөдөө аж ахуйн кампанит ажилд нэн чухал ач холбогдолтой энэ шаардлагыг зөрчсөнөөс улс ардын аж ахуйд үлэмж хохирол учирч байна. Жилийн жилд үнээ хээлтүүлгийн ажилд цаг хугацаа баримтлах сахилгыг зөрчсөнөөс гурван зуу гаруй мянган үнээ сувайрч зөвхөн 1985 онд нийт үнээний 25 хувь оройтон төллөж үлэмж сааль алдсаны дээр олон мянган тугал хэнзэрчээ. Отор нүүдлийг оройтуулснаас төдийгүй өдөрт бэлчээрт байх хугацааг хомстгон сааруулсны уршгаар үлэмж их мах, өөхний тарга хүч алдаж байгааг тэргүүний малчид зүй ёсоор шүүмжилж байна. Түүнчлэн өвсний гарц сайн байгаа энэ жилийн хувьд хадлангийн техникийн засварыг удаашруулах, хадлангийн ургац жигдрэхийг хүлээх нэрийдлээр цагийн хүчин зүйлийн бодит шаардлагыг зөрчих зэргээс болж хадлан тэжээл бэлтгэх нөөц бололцоог дутуу ашиглаж болзошгүй байгаад аймаг, сумдын удирдлагууд дүгнэлт хийж шуурхайлбал зохино. 

Цаг хэмнэх тухай намын их хурлын шийдвэрийг хэрэгжүүлэх аж ахуй, зохион байгуулалтын ажлын нэг гол хэсэг нь тэргүүн туршлага, дэвшилт технологи, шинэ техник нэвтрүүлэх ажлыг системтэй зохион байгуулах замаар хөдөлмерийн бүтээмж дээшлүүлэхэд чиглэх ёстой. Цагийн хүчин зүйлийг үр дүнтэй ашиглах зорилт нь эцсийн бүлэгт хүний хүчин зүйлээс шууд шалтгаалахыг мартаж болохгүй. Тиймээс цаг хэмнэх, үр бүтээлтэй ашиглахын учир холбогдлыг ухуулга сурталчилгааны өгөөжтэй шинэ арга хэлбэрээр тайлбарлаж, өнөөдөр хийчих юмыг маргааш, одоо амжуулж болох ажлыг дараа болгон хойшлуулдаг муу зуршил, хуучирсан сэтгэлгээг даван туулахад нам, улс, олон нийтийн байгууллага цаг, хүч хайрлахгүй анхаарал тавих хэрэгтэй байна. 

Түүнчлэн худалдаа үйлчилгээний хүрээг өргөтгөж хүн амд ойртуулах замаар хөдөлмөрчдийн ажил, амралтын цагийг хэмнэх шинэ хэлбэрүүдийг нэвтрүүлэхэд холбогдох байгууллага санаачилга гаргаж арга хэмжээ авахын зэрэгцээ цаг хугацааг оновчтой ашиглахад хөдөлмөрийг шинжлэх ухааны үндэстэй зохион байгуулах арга хэмжээг чиглүүлэх нь манай хөгжлийн тулгамдсан чухал шаардлага мөн, 

