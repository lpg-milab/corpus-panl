Монгол шуудан банк "Жигмид, Тогмид" хадгаламжийн үйлчилгээг хийв

Монгол шуудан банк нь байгуулагдсан цагаасаа хойш харилцагчдынхаа итгэлийг алдалгүй найдвартай үйл ажиллагаа явуулж ирсний зэрэгцээ нийгмийн сайн сайхны төлөө олон арга хэмжээг зохион байгуулж дэмжин ажилласаар ирсэн билээ.
Үүний нэг илрэл нь өчигдөр өндөрлөсөн Хүүхдийн үзэсгэлэн яармагийн ерөнхий ивээн тэтгэгчээр ажилласан явдал юм. Энэ үзэсгэлэн яармагийн үеэр хүүхэд багачууддаа зориулсан "Жигмид, Тогмид" хадгаламжийн шинэ үйлчилгээний нээлтийг хийсэн ба нээлтийн ажиллагаандаа халамжийн төвийн хүүхдүүдэд хичээлийн хэрэгсэл, хадгаламжийн дэвтэр нээн өгч бэлэг барьсан байна. Түүнчлэн болоод удаагүй байгаа олон улсын ахмадын өдөрт зориулан Төв аймгийн Батсүмбэр суманд байрлах Монгол Улсын ахмадын асрамжийн газар очиж, тэнд асруулагч нийт настангуудад сэтгэлийн дэм, бэлэг өгч, тэдэнд зориулан сайн санаат хүмүүсийн тусламжийг хүргэх ажлыг амжилттай зохион байгуулжээ. Мөн халамжийн төвийн ахмадуудад зориулан сайн санаат хүмүүсийн тусламжийг хүргэх зорилгоор өөрийн банкин дээр хандивын данс нээн хандив цуглуулах ажлыг санаачлан хэрэгжүүлж байгаа аж. 
Ш.Санаа
