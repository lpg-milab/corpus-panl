№186 (16776)     
1987 оны наймдугаар сарын 5  
Үйлдвэрлэл, шинжлэх ухаан

<< Үйлдвэрлэл, шинжлэх ухааны интеграцыг өргөтгөх талаар үнэхээр нухацтай ажиллахыг бодит байдал шургуу шаардаж байна >> гэж МАХН-ын Төв Хорооны III бүгд хурал дээр нөхөр Ж. Батмөнх манай шинжлэх ухааны салбарын үйл ажиллагааны эцсийн ур дүн улс орны эдийн засгийн хөгжлийг хурдасгах, үйлдвэрлэл, ажил, үйлчилгээний үр ашиг, чанар, улмаар ард түмний аж байдал. соёлын түвшинг дээшлүүлэхэд идэвхтэй нөлөөлж байх чиг шугамыг тодорхойлжээ. 

МАХН-ын XIX их хурлаас шинжлэх ухаан, үйлдвэрлэлийн холбоог бэхжүүлэх талаар дэвшүүлсэн зорилгыг хэрэгжүүлэхийн тулд нам, засгаас сүүлийн үед << Хөдөө аж ахуйн шинжлэх ухаан, үйлдвэрлэлийн холбоог бэхжүүлж, шинжилгээ судалгааны ажлын өгөөжийг дээшлүүлэх тухай >> , << Биотехнологийг хөгжүүлэх зарим арга хэмжээний тухай >> зэрэг тогтоол гаргаж мал эмнэлгийн эрдэм шинжилгээний хүрээлэнг биокомбинат, улсын мал эмнэлэг ариун цэврийн төв лабораторитой хоршиж мал эмнэлгийн шинжлэх ухаан үйлдвэрлэлийн нэгдэл, ургамал газар тариалангийн эрдэм шинжилгээний хүрээлэнг Дарханы үрийн сангийн аж ахуйтай хоршиж газар тариалангийн шинжлэх ухаан үйлдвэрлэлийн нэгдэл байгуулах, мөн ийм зарчмаар анагаах ухаан, микробиологийн салбарт шинжлэх ухаан - үйлдвэрлэлийн нэгдэл байгуулах, Улаангомын эрдэм шинжилгээний станц: . Улаантолгойн чацарганын сангийн аж ахуйг нэгтгэн шинжлэх ухаан үйлдвэрлэлийн нэгдэл байгуулах арга хэмжээ авлаа. 

Зөвхөн судалгаа шинжилгээний хүрээнд үйл ажиллагаагаа явуулж, шинжлэх ухаан, үйлдвэрлэлийг зориудаар зааглан салгаж, нийгмийн амьдралын тулгамдсан гол асуудлаас хөндий тасархай явуулж ирсэн олон жилийн хуучин зуршлыг судалгаа. боловсруулалт, төлөвлөлтийн байгууллага, эрдэмтэн мэргэжилтний үйл ажиллагаа, сэтгэлгээнээс шийдвэртэй шахан зайлуулах, эрдэм шинжилгээний байгууллагын нэгжийг жинхэнэ үйлдвэрлэл явуулж байгаа газарт нь байршуулж ажиллуулахыг шинжлэх ухаан. техникийн хувьсгалын эрин үе маань шаардаж байна. 

Манай олонхи эрдэм шинжилгээний байгууллага үйлдвэрлэл туршилтын баазгүй, судалгаа боловсруулалтын ажлыг зөвхөн лабораторийн нөхцөлд хийдэг учир түүний эцсийн үр дүнг үйлдвэрлэлд нэвтрүүлэх механизмыг хангаад сөрөг нөлөө үзүүлж амьдрал үйлдвэрлэлээс хөндий байдлыг улам даамжруулж байна. 

Шинжлэх ухаан техникийн улсын хороо, улсын барилгын хороо, автозамын ерөнхий газартай хамтран ханын материалын комбинат, керамик эдлэлийн комбинат, техник туслалцааны  барилгын трест зэрэг 13 үйлдвэрийг барилгын үйлдвэрлэл эрдэм шинжилгээний институтын судалгаа боловсруулалтын үр дүнг туршин нэвтрүүлэн бааз техник зам гүүрийн материал бэлтгэлийн үйлдвэр, зам барилга, ашиглалтын трест зэрэг найман газрыг зам гүүрийн зураг төсөл, үйлдвэрлэл шинжилгээний төвийн бааз үйлдвэр болгосон үүсгэл санаачилга нь шинжлэх ухаан - үйлдвэрлэлийн холболт ойртуулах, шинжлэх ухаан - техникийн ололтыг үйлдвэрлэлд нэвтрүүлэх асуудлыг шуурхай шийдвэрлэхэд тус болох нь мэдээж юм. Яам, тусгай газрууд өөрсдийн харьяа эрдэм шинжилгээний байгууллагыг туршлагат үйлдвэрлэлийн баазтай болгох, үйлдвэрлэлийн ойрын болон хэтийн төлөвөөс ургуулан боловсруулсан захиалгын үндсэн дээр эрдэм шинжилгээний ажил явуулах зарчимд шилжих нь тулгамдсан зорилтын нэг болж байна. 

1986 оныг 1985 онтой харьцуулахад шинжлэх ухаан, техникийн ололт нэвтрүүлэх төлөвлөгөөний тасалдал 50 гаруй хувиар буурч, 1987 оны эхний хагас жилийн төлөвлөгөөт арга хэмжээг өнгөрсөн оны мөн үеийнхтэй харьцуулахад тасарсан арга хэмжээ 15 хувиар буурчээ. 1987 онд захиалга даалгавраар гүйцэтгэж байгаа эрдэм шинжилгээний ажлын үнийн дүн 55, 3 хувиар, гэрээгээр гүйцэтгэх ажлынх 40 хувиар өссөн зэрэг ахиц гарч байгаа нь дээр дурдсан өөрчлөлт шинэчлэлтийн үр нөлөөтэй холбоотой юм. 

Одоогийн байдлаар хөдөө аж ахуйн салбарын эрдэм шинжилгээний ажлын 70 - аас доошгүй хувийг улс, хоршооллын байгууллагын захиалга даалгавраар хийх, үлдэх хувьд нь суурь судалгаа явуулахаар тогтоосны зэрэгцээ, ойрын 15 Жилд энэ салбарт гүйцэтгэх шинжилгээ судалгааны ажлын чиглэлийг тодорхойлжээ. Улс орны болон улс ардын аж ахуйн салбаруудын хэмжээнд явуулах судалгаа шинжилгээний ажлын чиглэлийг тодорхойлохдоо шинжлэх ухаан - техникийн дэвшлийг улсын хэмжээний буюу салбар дундын, салбарын болон орон нутгийн, үйлдвэр аж ахуйн газрын гэсэн гурван түвшинд ангилан цогцолбор, зорилтот программын аргаар төлөвлөж байгаа социалист орнуудын туршлагыг баримжаа болгууштай байна. 

ЭЗХТЗ-ийн гишүүн орнуудын шинжлэх ухаан техникийн дэвшлийн 2000 он хүртэлх цогцолбор программын хүрээнд хийгдэх ажлыг үндэсний төлөвлөгөөнд тусгалгүй тусгайд нь хөрөнгө хүч, материаллаг бааз шаардах хандлага эрдэм шинжилгээний байгууллагууд гаргаж байгаа нь зохисгүй тул шинжлэх ухаанд зориулагдсан хөдөлмөр санхүүгийн нөөцийг эдгээр асуудлыг судлан шийдвэрлэхэд эхний ээлжинд зориулах чиглэлээр төлөвлөгөөний зохицуулалтаа хийх нь манай яам, газар, шинжлэх ухааны байгууллагын хойшлуулшгүй зорилт мөн. 

Шинжлэх ухаан, техник өндөр хөгжсөн орнуудад онолын суурь судалгаа, хавсарга судалгаа, зураг төсөл зохион бүтээх ажилд зарцуулж байгаа хөрөнгийн хэмжээ харьцааг харгалзан үзвэл манайд зураг төсөл зохион бүтээх ажилд нийт зардлын дөнгөж 10 хувийг зориулдаг нь үнэндээ дутмаг байна. 

Шинжлэх ухааны зохион байгуулалтын гол гол элементийг улс ардын ардын аж ахуйн хэрэгцээтэй уялдуулан бүрдүүлэх замаар үйлдвэрлэл, шинжлэх ухааны интеграцыг бэхжүүлэхийн тулд аар саар жижиг сэдэвт хөрөнгө хүч тарамдуулах зуршлыг арилгаж эн тэргүүнд шийдвэрлэвэл зохих улс ардын аж ахуйн гол томоохон асуудлыг богино хугацаанд хамтын хүчээр иж бүрэн боловсруулан үйлдвэрлэлд нэвтрүүлж эцсийн үр дүнг үзэх зарчмыг тууштай нэвтрүүлэх хэрэгтэй байна. 

