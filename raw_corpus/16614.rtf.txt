№24 (16614)
1987 оны нэгдүгээр сарын 28.
Хөдөө аж ахуйн удирдах ажилтан

Манай орны хөдөө аж ахуйд үйлдвэрлэлийн социалист харилцаа төгс ялснаар салбарын бүхий л үйл ажиллагааг улс орны нийгэм, эдийн засгийн хөгжлийн өнөөгийн төдийгүй ирээдүйн шаардлагад зохицуулан төлөвлөгөөтэйгээр хөгжүүлэх бодит бололцоо бүрдсэн учраас үйлдвэрлэлийг зохион байгуулах, үр ашгийг дээшлүүлэхэд хоорондоо харилцан зохицсон төвлөрсөн болон хамтын удирдлагын гүйцэтгэх үүрэг хөдөө аж ахуйд шийдвэрлэх ач холбогдолтой болж байна. 

Үйлдвэрлэлийн материаллаг бааз ихээхэн бэхжиж, мэргэжилтэй боловсон хүчнээр улам бүр хангагдсаар бангаа өргөн боломжийг дээд зэргийн үр өгөөжтэй ашиглах нь тэргүүн зэргийн асуудал мөн. Түүний хувь заяа бүхэлдээ хөдөлмөрийн хамт олны шинэ сэтгэлгээ, нийгмийн хөдөлмөрт хандах хандлага, бүтээн байгуулах их эрмэлзэл, санаачилгаас шууд шалтгаалах бөгөөд үйлдвэрлэлийн харилцааны өвөрмөц хэлбэр болох удирдлагын арга барил гойд онцгой үүрэгтэй юм. Улс орны нийгэм, эдийн засгийг хөгжүүлэх намын бодлогыг тууштай хэрэгжүүлэх үзэл бодол, үйл ажиллагаа нягт нийлсэн хөдөлмөрийн хамт олныг бүрэлдүүлэх ойлголтод зөвхөн материал баялгийг гардан бүтээгчид төдийгүй хамт олныг зохион байгуулах удирдлагын хүрээ ч хамрагдах ёстой. хөдөө аж ахуйн салбарын үйлдвэрлэл, эдийн засгийн үр дүн ямар байх нь тухайн аж ахуйн удирдах ажилтны мэдлэг чадвар, тогтвор суурьшил, олон түмнийг удирдан зохион байгуулах авьяас, эв дүйгээс ихээхэн шалтгаална. 

Нэгдэлжих хөдөлгөөнийг өрнүүлэх, атар эзэмшиж тариаланг хөгжүүлэх үйл хэрэгт гавьяа байгуулсан удирдах ажилтны хөдөлмөрийн идэвх зүтгэлийг нам, засаг өндөр Үнэлж алдар цол хүртээсний ерээд хувь нь далаад оны дунд хүртэлх үед хамрагдаж байна. 

Нам, засгаас онцгой анхаарч ирсний дүнд одоо манай хөдөө аж ахуйд дээд, тусгай дунд боловсролтой 13, 5 мянган мэргэжилтэн ажиллаж байгаа бөгөөд тэднээс нэлээд нь хөдөө аж ахуйн үйлдвэрлэлийн газруудыг удирдаж байна. Тухайлбал хөдөө аж ахуйн байгууллагын удирдах ажилтны 21, 9 хувь нь зоотехникч, 17. 5 хувь нь малын эмч, 30. 9 хувь нь эдийн засагч, 6. 9 хувь нь агрономич, 7. 2 хувь нь инженер, 15. 5 хувь нь багш, улс төр, хууль эрхийн зэрэг мэргэжилтэй хүмүүс байгаа нь удирдах ажилтны потенциалын муугүй үзүүлэлт юм. Төв аймгийн Бүрэн сумын Бүрэндэлгэрэх нэгдлийн зөвлөлийн Дарга Г. Батмөнх, Хэнтий аймгийн Хурхын сангийн аж ахуйн дарга Ч. Чулуунбаатар нарын зэрэг хөдөө аж ахуйн үйлдвэрлэл шиг чадамгай зохион байгуулж байгаа залуу удирдах ажилтан ч бас цөөнгүй байна. 

Өндөр мэдлэг мэргэжилтэй боловч залуу боловсон хүчнүүд дадлага, туршлагаар ихээхэн дутагдаж байгаа нь юуны урьд орон нутгийн боловсон хүчний тогтвор суурьшил хангалтгүй, ажил дээр нь сургахад дутуу анхаарч байгаатай холбоотой юм. 

<< Хөдөө аж ахуйн нэгдэл болон үйлдвэрийг олон жил амжилттай удирдаж, аж ахуйг эрхлэн хөтлөх арга ухааныг гүнзгий эзэмшсэн хашир туршлагатай Дарга нарын туршлагыг нийтийн хүртээл болгох. тэднийг дагалдуулан залуу хүмүүсийг бэлтгэж сургалтад онцгой анхаарвал зохино >> гэж. МАХН-ын Төв Хорооны II бүгд хурал дээр нөхөр Ж. Батмөнх цохон хэлээд боловсон хүчнийг үр бутээлтэй, тогтвор суурьшилтай ажиллуулахын чухлыг онцлон заасан нь хөдөө аж ахуйн удирдах боловсон хүчинтэй ажиллах талаар намын бүх шатны байгууллагын баримтлах зарчмын чиглэл болох ёстой. 

Аймгийн намын хороодоос хөдөө аж ахуйн удирдах боловсон хүчнийг зөв сонгон, тэдэнтэй уйгагүй ажиллаж мэргэжил, ажил хэрэгч байдал, зан суртахууны хувьд хэр зэрэг төлөвшиж байгааг нь нарийн судалж, илэрсэн аливаа дутагдал, доголдлыг цаг тухайд арилгахад бүхий л талаар туслалцаа дэмжлэг үзүүлж, тэднийг тодорхой зорилго, чиглэлтэйгээр хүмүүжүүлэн төлөвшүүлэх замаар хөдөө аж ахуйн байгууллагуудыг удирдах боловсон хүчнээр хангах байнгын нөөцтэй болох зорилт тавивал зохино. 

Боловсон хүчин, ялангуяа хөдөө аж ахуйн удирдах ажилтныг амьдрал, үйлдвэрлэл дээр сургаж, уйгагүй дадлагажуулахын оронд халж солихыг урьдал болгох, ажил унагасан гэж нэг аж ахуйгаас нөгөөд шилжүүлэн турших буюу сайн ажиллаж байгаа хүнийг ажил султай өөр аж ахуйг өөд татуулах нэрийдлээр хооронд нь солио хийх, бусад аймагт аж ахуйн ажил хийж байгаа хүмүүсийг элдэв арга замаар бэлэнчлэн авахыг эрмэлзэх муу зуршил их дэлгэрчээ. 

Өнгөрсөн таван жилд хөдөө аж ахуйн байгууллагуудын даргын 41 хувийг нэг удаа, 11 хувийг хоёр удаа, нэлээдийг гурван удаа сольсноос нэг аж ахуйд арваас дээш жил тогтвор суурьшилтай ажилласан хүн хөдөө ан ахуйн улс, хоршооллын нийт дарга нарын дотор одоо арав хүрэхгүй хувь болжээ. Дээрх хугацаанд Дорнод аймаг дөрвөн сангийн аж ахуйнхаа гурвынх нь даргыг нэг удаа, нэгийнхийг хоёр удаа өөрчилсөн шиг ийм дутагдал Өвөрхангай, Дорноговь аймагт гарсаар байлаа. 

Сангийн аж ахуйн дарга нар болон хөдөө аж ахуйн улс, хоршооллын байгууллагын дэргэдэх намын байгууллагын дарга нарын тогтвор суурьшлын байдал ч үндсэндээ дээрхтэй ойролцоо байгаа нь ажилд муу нөлөө үзүүлж байгаа учир засууштай болжээ. Удирдлагын тогтворгүй байдал эцэстээ аж ахуйн хөгжлийн ирээдүйн асуудлыг хэтийгээ харж боловсруулан, системтэй хэрэгжүүлэхэд саад болохоос гадна тухайн аж ахуйн үйлдвэрлэл, эдийн засгийн үр ашгийн хувь заяаг хамт олны өмнө хариуцах тодорхой эзэнгүй болгон хийдүүлэхэд хүргэж байна. Элдэв шалтгаан зааж аж ахуйн удирдах ажилтнуудыг байн байн сольж өөрчлөх нь боловсон хүчинтэй уйгагүй ажиллах талаар намын зарчмыг хэрэгжүүлэх ажлыг хялбарчилж хэлбэр төдий байдалд оруулж улмаар социалист аж ахуйн эрх ашиг, хэтийн хөгжилд ноцтой хохирол учруулж байгаа хэрэг мөн. 

хөдөө аж ахуйн нэгдлийн удирдлагын асуудлыг шийдвэрлэхдээ МАХН-ын Төв Хорооноос өнгөрсөн онд гаргасан << Хөдөө аж ахуйн нэгдэлд удирдлагын ардчилсан зарчмыг хүчтэй болгох тухай >> тогтоолын заалт нэг бүрийг мөрдөж нэгдлийн ардчиллыг хүндэтгэж, хатуу баримтлах ёстой. 

Хөдөө аж ахуйн улс, хоршооллын байгууллагын удирдлагын асуудал бол зөвхөн хэн нэг хүнийг ажилд томилох, халах, өөрчлөх төдий өнгөц зүйл биш, намын аргаар бодлогын нэр хүнд, социалист хөдөө аж ахуйн ашиг сонирхол, хөгжлийн ирээдүйн хувь заяа, тэнд ажиллаж байгаа олон мянган хөдөлмөрчний амьдрал, ахуй, санаа сэтгэл зэрэг хүний хүчин зүйлийн холбогдолтой цогцолбор бодлого байх ёстой учраас үр дагавар нь хэрхэн гарах тухайд маш ул суурьтай, туйлын намч, ажил хэрэгч зарчмын үүднээс хандах нь бүх шатны намын байгууллагын хувьд тууштай зарчимч боловсронгуй систем болон хэрэгжих ёстой.

