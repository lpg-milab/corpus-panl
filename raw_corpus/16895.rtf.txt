№305 (16895)      
1987 оны арван хоёрдугаар сарын 22.
БРИГАДЫН ДАРГА. 

<< Хөдөлмөрчин хүн бүр социалист өмчид болон хөдөлмөрт идэвхгүй, ердийн үүрэг гүйцэтгэгчийн үүднээс биш, харин эзэн хүний ёсоор нийгмийн идэвхтэй байр сууринаас хандах тийм нөхцөл байдлыг хөдөлмөрийн хамт олонд төлөвшүүлбэл зохино >> гэж нөхөр Ж. Батмөнх МАХН-ын Төв Хорооны IV бүгд хурал дээр хэлсэн нь хөдөлмөр зохион байгуулалт, урамшууллын бригадын эрч хүчтэн өрнөж байгаа хөдөлгөөнд онцгой ач холбогдолтойгоор барахгүй тэнд явуулах улс төр, хүмүүжлийн ажлын нэг гол зарчим байх ёстой. Аж үйлдвэр, барилгын салбарын хоёр ажилчин бүрийн нэг нь шинэ маягийн бригадад ажиллаж байгаа одоогийн нөхцөлд хөдөлмөрт эзэн хүний ёсоор хамт олноороо нэгэн санаа, нэгдмэл сэтгэлтэй ханддаг байр суурь төлөвшүүлэхэд бригадын хэлбэрийн эдийн засаг, нийгмийн давуу талыг бүрэн дүүрэн ашиглах, тэгснээрээ хөдөлмөрийн бүтээмж түргэн нэмэгдэж, хөдөлмөр, материалын нөөцийг хэмнэлттэй зарцуулж, бүтээгдэхүүн, ажил, үйлчилгээний чанар дээшилж, ажилчдын тогтвор суурьшил сайжирч, бүтээлч хамт олон бүрэлдэн төлөвших явц түргэсэх болно. 

Хөдөлмөр зохион байгуулалт, урамшууллын бригадын тэргүүний дарга нарын улсын зөвлөлгөөн бригадын хэлбэрийг нэвтрүүлэх ажлын байдалд дүн шинжилгээ өгч тохиолдож байгаа дутагдал, бэрхшээлийг даван туулах арга зам, бригадын хөдөлгөөнийг хөгжүүлэх цаашдын чиглэл хандлагыг нэгэнт тодорхойлсон болохоор зөвлөлгөөний шийдвэрийг хэрэгжүүлэхэд бригадын дарга нарт ихээхэн үүрэг ногдож байна. Улс ардын аж ахуйн бүх салбарт одоо 4200 гаруй бригадын дарга үйлдвэрлэл, хөдөлмөрийг шинэлэг байдлаар зохион байгуулах ажлыг гардан хийж байна. Шарын голын уурхайн II. Очир, ноосон эдлэлийн << Говь >> комбинатын Д. Түмэннасан, талх, чихрийн комбинатын Д. Цэрэндолгор, " Найрамдал " сангийн аж ахуйн Н. Дэлгэрмөрөн, төвийн геологийн экспедицийн У. Буянбаатар, хотын барилга трестийн X. Сүрэнжав зэрэг бригадынхаа үйл ажиллагааг боловсронгуй болгох, аж ахуйн тооцоо нэвтрүүлэх, хамт олныхоо хөдөлмөр, соёл ахуйн нөхцөлийг сайжруулах талаар идэвх санаачилгатай ажиллаж байгаа хүмүүсийн туршлагыг бусад бригадад дэлгэрүүлэх ажил одоо эрчимтэй өрнөх ёстой бөгөөд нэр заасан бригадууд ч үйл ажиллагаагаа улам боловсронгуй болгох нь зүйн хэрэг юм. 

Бригадыг удирдсаны болон төлөвлөгөөг бүрэн биелүүлсний нэмэгдэл хөлс, зэргийн нэмэгдлийг олгож, тэдэнд анхаарал тавьснаар идэвх санаачилга. сонирхлыг нь өрнүүллээ. Хөдөлмөр, нийгэм хангамжийн улсын хорооны дэргэдэх үйлдвэрлэл, хөдөлмөр зохион байгуулалтын байнгын курсээр сүүлийн гурван жилд 1500 гаруй Бригадын даргыг бэлтгэж, мэргэжлийг нь дээшлүүлжээ. 

Үйлдвэр, аж ахуйн газрын захиргаа, нам, олом нийтийн байгууллагын зүгээс бригадын дарга нарын ажилд бүх талын дэмжлэг туслалцаа үзүүлэх, тэднийг бэлтгэх, мэргэжил, боловсрол, эдийн засаг, эрх зүйн мэдлэгийг дээшлүүлэх ажлыг системтэй зохион байгуулах ёстой. Ингэж ч улсын зөвлөлгөөн дээр ярьсан. Бригад байгуулснаар санаа амарч биеийг нь даалгах нэрийдлээр ажилд нь туслахгүй орхих. түүгээр ч үл барам техникийн баримт бичиг бүрдүүлэх, санхүүгийн болон боловсон хүчний бүртгэл судалгаа гаргах зэрэг өөрсдийн үүрэгт ажлаа бригадын дарга нарт даалгаж, тэднийг бичиг цаасаар дарж. үндсэн ажлаас нь хөндийрүүлэх ноцтой дутагдал ч зарим газар гарсаар байна. Үйлдвэр, аж ахуйн газруудад ажиллаж буй бригадууд ихэвчлэн дарга, ахлагчаа өөрсдөө санал нэгдэн сонгож байгаа тул тэд хөдөлмөрийн бичил хамт олны жинхэнэ удирдагч мөн юм. Бригадын дарга нар юуны өмнө хүнтэй ажиллаж чаддаг, өөрөөр хэлбэл, хамт олноо ойлгодог, итгүүлэн үнэмшүүлж, хөхүүлэн урамшуулж, сургаж, хүмүүжүүлж, зохион байгуулж чаддаг байвал зохино. 

Бригад бол аж ахуйн талаар харьцангуй бие даасан, тодорхой нэгж учраас түүнийг удирдан зохион байгуулахад эдийн засгийн арга, итгүүлэн үнэмшүүлэх, хамтран шийдвэрлэх зарчим нэн чухал юм. Ялангуяа гэрээлэн гүйцэтгэж байгаа хамт олны бүх үйл ажиллагаа аж ахуйн дотоод тооцоонд үнэлэгдэх учраас сайн боловсруулсан аж ахуйн механизм, эдийн засгийн гүнзгий мэдлэг, аж ахуйч сэтгэлгээ зөвхөн бригадын даргаар хязгаарлагдахгүй хамт олны гол эрмэлзэл байх ёстой. Бригадын дарга үйлдвэрлэлийг шууд удирдан зохион байгуулагчийн хувьд мэргэжлийн мэдлэг, ур чадвар, бэлтгэлээ үйлдвэрлэлийн процессыг шинжлэх ухааны үндэстэйгээр зохион байгуулах, технологийн горимыг чанд сахих, техникийг үр ашигтай зөв ашиглахад чадварлаг байх ёстой. 

Бригадын дарга нар удирдлагын шинжлэх ухааны зохих мэдлэгийг эзэмшиж чадсанаараа хамтын хөдөлмөрийн шинэ зохион байгуулалтыг үр бүтээлтэй хэрэгжүүлэхэд түлхэц өгөх нь дамжиггүй юм. Бригадын өөрөө өөрийгөө удирдах ёсыг хөгжүүлэх, үйлдвэрлэлийг удирдах ажилд хөдөлмөрийн хамт олныг өргөн оролцуулах бололцоог хангах, социалист ёсоор аж төрөх үлгэр жишээг хамт олноороо үзүүлэх нь нэн чухал болно. 

Аж ахуйн шинэ механизм хөдөлмөрийн хамт олон, түүний дотор бригадын дарга нарт өргөн эрх олголоо. Бригадын хамт олон, ямар төлөвлөгөө авч ажиллах, түүнийгээ яаж биелүүлэх, цалин хөлсөө яаж хуваарилах, бригадын гишүүдээс хэнийг шагнаж урамшуулах, хэнд материалын болон сэтгэл санааны хариуцлага хүлээлгэх зэрэг асуудлыг шийдвэрлэхэд бригадын хамт олны санал бодлыг зов чиглүүлэх тэрчлэн хамт олныхоо эзэмшилд байгаа социалист өмчийг ариг гамтай, эзний ёсоор зов ашиглах, улсын төлөвлөгөөт даалгаврыг ханган биелүүлэх хариуцлагыг ухамсарлахад бригадын дарга нарын дуу хоолой, бодол санал ихээхэн нөлөөтэй бөгөөд нийгмийн шударга ёсыг хэвшүүлэхэд тусалдаг байх ёстой. 

Бригадын хэлбэрийг тууштай нэвтрүүлж, улам боловсронгуй болгон хөгжүүлэх талаар хуримтлуулсан арга, туршлагаа нэгтгэн дүгнэж, тохиолдож байгаа бэрхшээл, түүний шалтгаан, арилгах арга замыг зөв тодорхойлж, хамтын шинэ хэлбэрийн давуу тал, эдийн засаг, нийгмийн үр өгөөжийг бүрэн дүүрэн ашиглах талаар бригадын тэргүүний дарга нарын улсын зөвлөлгөөнөөс дэвшүүлсэн зорилтыг бүрэн хэрэгжүүлэх нь яам, тусгай газар, үйлдвэр, аж ахуйн газрууд, боловсон хүчин, түүний дотор хөдөлмөрийн анхдагч хамт олны удирдагч бригадын дарга нарын нэн тэргүүний зорилт болж байна.

