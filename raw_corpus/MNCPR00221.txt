Хамгийн анхны программист эмэгтэй хүн байлаа

Эрчүүдийг ихэнхдээ ухаалаг гэдэг боловч үнэндээ бид эмэгтэйчүүдээс ухаалаг биш байх тал бий. Үүний нэгэн нотолгоо бол дэлхийн хамгийн анхны программист нь эмэгтэй хүн байсан байдаг. Түүнийг Ада Ловлес гэдэг.
Тэрээр хамгийн анх программчлалыг ойлгож анхны программчлалыг хийж байсан хүн юм. Ада 1815 онд Лондон хотноо сурвалжит гэр бүлд мэндэлжээ. Ээж нь Адаг Шинжлэх ухаан, математикийн ухаанаар сургахаар шийдсэн нь энэ салбарт гаргасан амжилтын эх үүсвэр болжээ. Тэрээр ээжийнхээ зүтгэлээр маш ухаалаг, математикийн ухааны шилдэг боловсорсон эмэгтэй болж өсөн хүмүүжсэн юм. 18 насандаа тэрээр анхны программчилж болох тооцоолох машиныг бүтээгч эрдэмтэн Чарлез Бэбэжтэй танилцжээ. Түүнтэй танилцсанаас хойш Ада тэдний хүрээлэнд зочлон уг машины талаар хичээнгүйлэн судалж эхэлсэн аж. Тухайн үеийн хамгийн сүүлийн үеийн ололт болж байсан машины талаар тэрээр судлан шинжилж шинэ асуудлуудыг гарган тавьж байлаа. Түүний нөхөр Адаг зоригжуулан Чарлез Бэбэжтэй хамтран ажиллахад нь ихээхэн туслалцаа үзүүлдэг байжээ. Чарлез удалгүй "Analytical engine"-ы талаар анхны төсөл гаргасан ба түүнийг нь ойлгосон хэдхэн хүний нэг нь Ада байсан юм. Analytical engine-г программчлах нь хүний үүрэг байсан ба түүнийг тусгай картаар хийж байсан байна. Өөрөөр хэлбэл, энэхүү машиныг удирдахад урьдчилан бэлдсэн тусгай карт бүтээдэг байжээ. Ада энэ машиныг маш өргөн бололцоотой болохыг ойлгож санах ой болон илүү боломжтойг мэдсэн байна. Ингээд Ада программчлалыг эхэлсэн ба маш хүнд үйлдлүүдийг алдаагүй хийж болох мөн цаашлаад хөгжим ч тоглох боломжуудыг олж харсан байна. Тэрээр машин нь программчлалд хэрхэн хандах талаар дэлгэрэнгүй мэдээлэл бичсэн ба цаашлаад программчлалын шинжлэх ухаанд хэр их хувь нэмэртэйг тодорхойлж өгчээ. Ингээд тэрээр хамгийн анхны программист тэр дундаа компьютерийн ертөнцөд хөл тавьсан анхны эмэгтэй болж чадсан юм. Ада 36 насандаа хорт хавдраар хорвоог орхисон ба түүнийг аавынх нь хажууд хөдөөлүүлсэн ажээ. 1980 онд түүний дурсгад зориулан United States Deраrtment of Defense өөрсдийн шинэ программчлалын хэлээ ADA хэмээн нэрлэсэн юм. Дашрамд дурдахад энэ эмэгтэйн зураг "Windows 98" үйлдлийн системийн гарын авлага номын хавтас дээр хэвлэгдсэн байдаг юм. 
www.tech.orloo.info 
