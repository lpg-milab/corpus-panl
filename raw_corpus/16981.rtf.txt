№78.(16981]
1988 оны гуравдугаар сарын 31.
Намын хорооны индэр

Аймаг, хотын сонин нь намын хороо, АДХ-ын гүйцэтгэх захиргаадын эдийн засаг, нийгэм, соёл, үзэл суртлын ажил, ардчилал, ил тод байдлыг хэрэгжүүлэх сайн туршлага түгээж, дутагдал доголдлыг арилгах дайчин индэр мөн. Орон нутгийн хэмжээнд хоёр зуун мянган ухаантай хорь гаруй сонин гарч байгаа нь манай тогтмол хэвлэлийн бүтцэд томхон байр эзэлж чухал үүрэг гүйцэтгэдэг билээ. Нам, засгийн бодлогыг гардан хэрэгжүүлдэг анхан Шатны нэгж болсон хөдөлмөрийн хамт олонд газар зүйн хувьд илүү ойр учраас орон нутгийн сонин өөр өөрсдийн үйлдвэрийн баазад тулгуурлан өнгө үзэмжтэй, чанартай, түргэн шуурхай гарах боломж сайтан, тухайн аймаг, хотын гол онцлогийг илтгэн харуулж хөдөөгийн хүн амын бүх давхаргад цаг алдалгүй хүрэх онцлогтой, өвөрмөц давуу талтай юм. 

<< Үзэл суртал, хүмүүжлийн ажлын салбар дахь намын зарчмын бодлого нь нам, төр, олон нийтийн байгууллагуудын ажил сонин, сэтгүүл, радио, телевизийн үйл ажиллагаатай сайтар уялдан зохицсон чиглэсэн зорилготой, цогцолбор шинжтэй байхыг шаардаж байна >> гэж нөхөр Ж. Батмөнх төвийн хэвлэл, мэдээллийн байгууллагын удирдах ажилтан нартай уулзаж ярилцахдаа заасан ёсоор аймаг, хотын намын хороод сониныхоо боломжийг бүрэн ашиглаж ил тод байдлыг хангаж, хөдөлмөрчдийн нийгэм, улс төр, хөдөлмөрийн идэвхийг өрнүүлэхэд чадамгай ашиглах ёстой. 

МАХН-ын XIX их хурлаас хойш орон нутгийн сониныг удирдахад намын хороод ихээхэн анхаарч зохих өөрчлөлт гаргаж байгаа бөгөөд даруй 12 аймаг, хотын намын хороо сониныхоо үйл ажиллагааны. талаар намын хорооны товчооны хурал, нарийн бичгийн дарга нарын зөвлөлгөөнөөр хэлэлцэж тодорхой заалт өгчээ. Завхан, Өмнөговь, Увс, Хэнтий аймгийн намын хороо сониндоо байнгын анхаарал тавьж туслалцаа үзүүлснээр нийтлэл, зохион байгуулалтын ажил нь сайжирч байна. 

Завхан аймгийн намын хороо, АДХ-ын гүйцэтгэх захиргаа сар бүрийн эхээр сонины ажилтнуудыг хүлээн авч аймгийнхаа ажлын явц, цаашдын зорилтыг тодорхойлж дэлгэрэнгүй мэдээлэл хийдэг болсон нь сэтгүүлч, идэвхтэн бичигчдэд тус болж байна. Нөгөө талаар сониныхоо од дэвшүүлсэн асуудлыг, анхааран дамжиж шаардлагатай бэлнээр тогтоол хүртэл гаргаж, удирдах ажилтнууд сониндоо өгүүлэл бичиж. намын анхан шатны байгууллагаас сонины шүүмжлэлийн мөрөөр зохиож байгаа ажилд хяналт тавьж чиглэл өгдөг болжээ. Аймгийн сонинд 1988 онд нийтэлсэн өнгөц өгүүлэл. уншигчдын саналыг тусган авч << Тэмээн сүргийг өсгөх тухай >> болон << Малын хээл хаялт, сувайралтыг багасгах арга хэмжээний тухай >> тогтоолыг намын хороо. АДХ-ын гүйцэтгэх захиргаа гаргаж, нийт тэмээчид захидал бичжээ. 

Гэтэл зарим аймаг, хотын намын хороод сониноо удирдах арга барилаа шинэчлэх хэвлэлээр дамжуулан хөдөлмөрчидтэй ажиллах талаар санаачилга дутаж, олон түмэнтэй өдөр тутам холбоо барих дайчин хэрэгслийнхээ үр өгөөжийг бүрэн авч чадахгүй байна. өвөрхангай. Ховд аймаг, Дархан, Эрдэнэт хотын сонин аймаг орны тулгамдсан чухал асуудлыг дэвшүүлэн тавьж. түүнийг шийдвэрлэхэд хөдөлмөрчдийг дайчлан оролцуулах талаар хангалтгүй анхаардгаас ихэвчлэн урсгал шинжтэй, цаг үеийн аж ахуйн ажлын сэдэвтэй нийтлэл зонхилжээ. Тэр ч байтугай Хөвсгөл, Булган, Тов аймгийн сонин үе үе хугацаа алдан хэвлэгдэж, уншигчдадаа оройтож хүрдэг байна. Төв аймгийн << Анхдугаар таван жил >> сонины энэ оны гуравдугаар сарын хоёр дахь долоо хоногийн дугаарууд хоёр удаа алгасан гарсан байхад аймгийн намын хороо тэр тухайд тоомсорлолгүй өнгөрөөж байна. Сониноо өөрийн дуу хоолой, гол зэвсгээ гэж үзэж түүгээр дамжуулан үзэл суртал зохион байгуулалтын ажлаа зохиодог нь намын байгууллага амьдралын хууль мөн. Сониноо удирддаггүй, хэвлэлийн хүч чадлыг ашигладаггүй, сониндоо бичдэг намын ажилтан, намын байгууллага амьдрал, олон түмнээс хөндийрөн тасарч, тэмцлийн фронтод зэвсгээ хөсөр хаясантай адил юм. 

Аймаг. хотын сонины редакцийн ажилтны 87, 5 хувь дээд боловсролтой, 72, 1 хувь сэтгүүлчийн мэргэжилтэй болоод байгаа нь сонины нийтлэл, зохион байгуулалтын ажлыг сайжруулахад тогтоосон хүч, бодит бололцоо нөхцөл бүрдсэнийг харуулж байна. Аливаа нам юуны урьд сонин хэвлэлтэй болж түүгээрээ дамжуулан улс тор, нийгмийнхээ бодлогыг сурталчилж. олон түмнийг зохион байгуулан нд үйл хэрэгт уриалан дагуулдаг. Тэр л жам ёсоор манан ная хэвлэл, мэдээллийн ажил, сонин хэвлэлийн онцгой ач холбогдлыг ямагт анхаарч ирсэн билээ. намын байгууллагаас ангид, түүний амьдралаас хол сонин гэж байх ёсгүй. Тэгтэл манай зарим аймаг, хот, тухайлбал. Баян-Өлгий, Дорнод, Ховд, Хэнтий, Баянхонгор аймаг, Дархан хотын намын хороо сониныхоо эрхлэгчийг товчооныхоо хуралд ч суулгадаггүй буюу үзэмжээр алдаг оног суулгадаг байна. Түүгээр ч барахгүй Дорнод аймгийн намын хорооны зарим хариуцлагатай ажилтан намын хорооноос гарсан тогтоол шийдвэрийг сонины эрхлэгчид танилцуулахад зөвшөөрдөггүй байна. Ийм ёс бусын харш уур амьсгалаас болж орон нутгийн сонины ажилтнууд намын ажлын мэдлэг дутаж нийтлэлийнхээ чиг бодлогод оновчтой асуудал тусгаж байх бололцоогоор хомсдох төдийгүй тэнд ил тод байдал чухамдаа хаалттай байгаагийн ноцтой баримт мөн. 

Сониноо биечлэн удирдаж шилдэг тэргүүний боловсон хүчний бэхжүүлж, нийтлэлийг нь байнга чанаржуулж, мөрөөр нь тодорхой арга хэмжээ авч, идэвхтэн бичигчдийг бүх талаар дэмжиж ажиллах нь намын ажил. амьдралын хөдөлшгүй зарчим, хэм хэмжээ байх ёстой. 

Намын байгууллагын дайчин чадварыг дээшлүүлэх хөшүүрэг, намын хорооноос хөдөлмөрчидтэйгөө харилцах хэрэглүүр, намын бодлогыг сурталчлан хэрэгжүүлэх индэр болсон орон нутгийн сонин бол аймаг, хотын намын хороодын ажлын дүр төрхийг илтгэл харуулах толь, намын байгууллагын гарт өгсөн хүчирхэг зэвсэг учраас сониныг удирдах арга барилаа шинэ сэтгэлгээгээр зарчмын өөрчлөлт гаргахыг намын ажлын эрх ашиг шаардаж байна. 

