№184(16774) 
1987 оны наймдугаар сарын 2.
Хуулийн хүчин зүйл

МАХН-ын Төв Хорооны III бүгд хурал үйлдвэрлэл, ажил, үйлчилгээний үр ашиг, чанарыг дээшлүүлэх, төлөвлөлт, удирдлага, аж ахуйн тухайг боловсронгуй болгох талаар өөрчлөн байгуулалтын ач холбогдолтой шинэ чухал зорилт дээшлүүлснийг амжилттай шийдвэрлэхэд социалист өмчийг хамгаалан арвижуулах, эдийн засаг, нийгмийн амьдралын бүх хүрээнд хууль ёсыг чанд сахиж биелүүлэх, сахилга, дэг журам, зохион байгуулалтыг сайжруулах хуулийн хүчин зүйлийг ашиглах нь маш чухал ач холбогдолтой юм. 

Социалист эдийн засгийн хөгжлийг улам эрчимжүүлж, ард түмний сайн сайхан аж амьдралын түвшинг тууштай дээшлүүлэх нь бух байгууллага, ард иргэдийн өөрсдийн нь эрх ашгийн асуудал байтал улсын төлөвлөгөө, аж ахуйн гэрээгээр хүлээсэн үүргээ хөсөрдүүлдэг байгууллага, хүмүүс нийгмийн хөгжил, хөдөлмөрчдийн аж амьдралд хохирол учруулснаа юман чинээ боддоггүй, түүний төлөө хариуцлага хүлээдэггүй өнгөрдөг байдал нийтлэг байна. Зөвхөн энэ оны эхний хагас жилд 700 гаруй байгууллага, аж ахуйн гэрээний үүргээ тусгаж 13, 2 сая төгрөгийн торгууль, 6, 6 сая төгрөгийн хохирол төлж ихээхэн үргүй зардал гаргаж >> . 

Хөнгөн, хүнс, хөдөө аж ахуй, худалдаа, бэлтгэлийн яамдын харьяа олон үйлдвэр, аж ахуйн байгууллагын хариуцлагатай аж ахуйн гэрээний үүргийг бүрэн биелүүлэх санаачилга гаргахгүй гэрээний хариуцлага алдаж, улс түмэнд их хохирол учруулж, байгууллага нь олон сая төгрөгийн торгууль төлжээ. Иймэрхүү газруудад торгууль бол улс болон салбарын хөрөнгөөс гарч байгаа учраас хариуцлагагүй удирдлага, хувь хүнд нөлөө үзүүлэх хөшүүрэг болохгүй байна. Борнуур, Зүүнхараа, Октябрь, Дэвшил, Батсүмбэр, Жаргалантын сангийн аж ахуй гэрээ ёсоор нийслэлийнхэнд эрт ургацын ногоо нийлүүлэх үүргээ хангалтгүй биелүүлж хөдөлмөрчдийг гачигдуулан аж ахуйн гэрээний сахилгыг зөрчсөөр байна. Нийгмийн үйлдвэрлэлийн хэвийн жигд ажиллагааг алдагдуулж. бүтээгдэхүүний чанарыг сулруулан, улмаар ард олны ахуй амьдралд ч бэрхшээл учруулдаг ноцтой ийм дутагдал гарч байхад хууль, хяналт, арбитрын байгууллага тэнцвэртэй тэмцэл хийж, дутагдал доголдлын тодорхой эздийг нийтийн өмнө ил тод тавьж, зохих хариуцлага хүлээлгэж, засч залруулж байх ёстой. 

Сахилга, дэг журмыг бэхжүүлэх талаар төрийн байгууллагаас гаргасан хууль, тогтоомж, заавар дүрэм маш олон байвч тэдгээрийн заалтыг нийтээр чанд биелүүлэх ажил сулаас нийгмийн амьдралын нэлээд салбарт зөрчил дутагдал арилахгүй үргэлжилсээр байна. 

Улаанбаатар төмөр замаар тээвэрлэн ирэх ачаа барааг өртөөдийн хооронд хамгаалах, хүлээлцэж байх тухай хуулиар тогтоосон нарийн журам бий боловч тэр ажлыг эрхлэн хариуцдаг тодорхой хүмүүсийн сахилга, хариуцлага, ажил хэрэгч чанар, дээр дороос тавих хяналт шаардлага доройгоос шалтгаалж зөвхөн сүүлийн гурван жилд ачаа бараа алдагдах, гэмтэж муудах зэргээр улсад хорь орчим сая төгрөгийн хохирол учирчээ. Хууль дүрмийг биелүүлэх, сахилгыг бэхжүүлэх ажил хуулийн байгууллагуудын дагнасан үүрэг төдийгүй нийт хүмүүс, хөдөлмөрийн хамт олон бүрийн нэгдмэл үүрэг мөн. 

Хуулийн биелэлтэд тавих прокурорын хяналтыг улам дайчин, шуурхай болгож, хууль, тогтоомж зөрчдөг, гологдол бүтээгдэхүүн гаргадаг, ялангуяа улс, хоршооллын өмч хөрөнгийг янз бүрийн хэлбэрээр үрэгдүүлдэг, социалист өмчид хүйтэн цэвдэг сэтгэлээр ханддаг, нэр төр хөөцөлдөн хуурч мэхэлдэг аливаа харш үзэгдлийг тухай бүр илрүүлэн таслан зогсоох, гэм буруутай этгээдэд хариуцлага хүлээлгэж, Нийгэм, иргэдэд учирсан хохирлыг цаг алдахгүй нөхөн төлүүлэх зэрэг бодитой арга хэмжээ дутмаг, тэдгээрийн хүмүүжүүлэх үр нөлөө ч сул байна. социалист өмчид элдэв аргаар халдан үрж сүйтгэх, идэж ашиглах зэрэг ноцтой гэмт хэрэг Улаанбаатар хот, Дорнод, Хэнтий, Хөвсгөл аймагт бусдаас илүүтэй гарч байхад эдгээрийн удирдлага, засаг захиргаа, хууль хяналтын байгууллагыг хариуцлагатнууд социалист өмч хамгаалах ажлыг сулруулж, үрэгдэж шамшигдах үүд хаалгыг онгорхой байлгаж ирснийхээ хариуцлагыг ухамсарлан хүлээж, тууштай арга хэмжээ авах талаар өөрчлөлт гаргах цаг болжээ. 

Социалист хууль ёсыг бэхжүүлэх асуудлын бүрэлдэхүүн хэсэг гэмт хэрэгтэй тэмцэх, урьдчилан сэргийлэх, улс, нийгэм, ард иргэдийн хууль ёсны ашиг сонирхлыг хамгаалах ажлыг шүүх, прокурор, цагдан сэргийлэх, өмгөөлөх зэрэг хуулийн байгууллагаас улс, олон нийтийн байгууллага, хөдөлмөрийн хамт олны өргөн оролцоо, туслалцаанд түшиглэн нэгдмэл хүч, өндөр зохион байгуулалттай, дайчин, шуурхай, үр ашигтай арга хэрэгслээр эрчимтэй хийх, үүнд мэдэгдэхүйц өөрчлөлт гаргах хэрэгтэй байна. Нийгмийн шударга ёс, социалист хуулийн бодлогыг олон түмэнд сайтар ойлгуулан сурталчлах, түүнийхээ ил тод байдлыг хангахад соёл урлаг, утга зохиолын төрөл зүйл, шог хошин кино, жүжиг, уран зохиол, цирк, театр клуб, концертын бүтээл, аман ухуулга, хэвлэл мэдээллийн хэрэгслийг өргөнөөр идэвхтэй ашиглах санаачилга дутаж байна. Архидан согтуурах, нийгмийн тусгай хөдөлмөрөөс зайлсхийх, хөдөлмөрийн бус орлогоор амьдрах зэргийн эсрэг хийх тэмцлийг хүчтэй болгох, хэрэг зөрчил гарах шалтгаан нөхцөл бүрдүүлдэг салан задгай, соёлгүй, хариуцлагагүй байдалтай үйлдвэр, албан газар, байгууллагын захиргаа, хууль, хяналтын байгууллага, олон нийтийн хүчийг ажил хэрэгчээр нэгтгэн тэмцэх хэрэгтэй байна. 

Танхайрах, завших, мэхлэх бололцоотой тэр газар, тэр хамт олны дотор л дээрх дутагдал гардаг учир хөдөлмөрийн хамт олны эрх зүйн ухамсар, хүмүүжлийг системтэй дээшлүүлэх, байгууллага, иргэдэд эрх зүйн зөвлөлгөө, туслалцаа үзүүлэх ажлыг идэвхжүүлбэл зохино. Хуулийн байгууллагын үйл ажиллагааны үр нөлөө нь хуулийн боловсон хүчний улс төрийн боловсрол, намч, зарчимч, шударга байр суурь, сахилга, хариуцлага, харилцааны соёлоос ихээхэн шалтгаалдгийг онцлон анхаарч боловсон хүчиндээ тавих ажил хэрэгч, зарчимч шаардлагаа эрс өндөржүүлэх нь хууль хяналтын байгууллагуудын анхаарууштай чухал асуудал төдийгүй нийгмийн шударга ёсыг бэхжүүлэхэд хуулийн хүчин зүйлийн ач холбогдлыг шийдвэрлэх нөхцөлийн нэг мөн. 

