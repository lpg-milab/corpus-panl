Викторий загалмай

Английн зэвсэгт хүчний дээд шагнал болох Викторий загалмайг 1856 оны энэ өдөр олгож эхэлжээ.
Дайн байлдааны үед туг, сүлдээ дайсанд алдахаас гадна зэр зэвсгээ булаалгах нь шившигт үзэгдэлд тооцогдож байсан XIX зуунд англичууд Крымийн дайны үеэр оросуудаас олзолсон их бууны хүрэл төмрөөр уг одонгоо цутгаж байсан гэдэг. Энэхүү одон нь өөрөө ягаан өнгийн туузанд бэхлэгдсэн хүрэл загалмайн дүрстэй бөгөөд голдоо титмийн дээр байрлах арслангийн дүрс, For Valour (алдар, гавьяа) гэсэн бичиг бүхий дүр төрхтэй юм билээ. Эр зориг шалгасан дайны галын үеэр онцгой гавьяа байгуулсан хүнд олгох ёстой энэхүү загалмайг нэг ч эмэгтэй хүнд олгож байгаагүй гэдэг. Зөвхөн Англи гэлтгүй дэлхийд нэр хүндтэйд тооцогддог энэхүү шагналыг 1354 хүн хүртэж байснаас гуравхан хүн л хос загалмайтан болж байсан нь тухайн одонгийн үнэ цэнийг илэрхийлэх мэт. Мөн түүнчлэн гадаадын 14 хүн уг шагналын эзнээр тодорч байжээ. 

