№31 (16308)       
1986 оны хоёрдугаар сарын 5.	
Цогцолборын технологи	

Сүүлийн жилүүдэд мал аж ахуйн үйлдвэрлэлд чанарын өөрчлөлт гарч, хөдөлмөр хөнгөвчлөн механикжуулж, аж үйлдвэрийн аргаар эрхлэн хөтлөх дэвшилт систем нэвтэрч саалийн механикжсан ферм, мал бордох талбай, нарийн, нарийвтар ноост хонь төллүүлэх болон өсвөр насны мал, хурга, ишиг бордох цогцолбор бий боллоо. Эдгээр цогцолборыг технологийн шаардлагын дагуу ажиллуулж хүч чадлыг бүрэн ашиглан үр дүнд хүргэвэл хөдөө аж ахуйг хөгжүүлэх, хүн амын хүнсний хангамжийг сайжруулах зорилтот Программыг хэрэгжүүлэхэд зохих түлхэц өгөх ёстой. Цогцолборын өгөөжийг гүйцэд ашиглан төслийн хүч чадалд хүргэн төлөвлөгөөгөө жигд биелүүлэх, малын жинг нэмэгдүүлж хорогдлыг багасгах талаар нэлээд ферм, аж ахуй амжилт олж байна. Борнуур, Партизаны сангийн аж ахуйн төвийн саалийн механикжсан ферм сүүний төлөвлөгөөг жигд биелүүлж, Дарханы сангийн аж ахуйн хурга эрчимтэй өсгөн бойжуулах цогцолбор нэг хүртэлх насны малын амьдын жинг зургаагаас найман килограммаар нэмэгдүүлж, хорогдлыг урьд оныхоос гучаад хувь бууруулж, 95 хувь онд оруулдаг болжээ. Өвөл, хаврын улиралд малын жин буурч, хорогддогийг цогцолборыг технологийн горимоор ажиллуулснаар арилгаж, харин ч жинг нэмэгдүүлж, хорогдлыг багасгах бололцоотой болжээ. 

Манай орны байгаль цаг уурын өвөрмөц нөхцөл, малын төрөл бүрт зохицсон, шинжлэх ухаанаар батлагдаж, практикаар шалгагдсан технологийг мал аж ахуйн цогцолборт бүрэн гүйцэд нэвтрүүлж тууштай баримтлахын оронд түүнийг хагас дутуу мөрддөгөөс шалтгаалан ихээхэн нөөц бололцоо алдаж байна. Баруунхараа, Хэрлэнгийн сангийн аж ахуйн төвийн саалийн механикжсан ферм сүүлийн хэдэн жил дараалан сүү үйлдвэрлэх төлөвлөгөөг тасалжээ. Одоо. манай нийт саалийн механикжсан фермийн үнээ тутмаас саасан сүү 504 литрээр, зуун хээлтэгчээс бойжуулсан төл төсөлд зааснаас арван наймаар дутуу байна. 

Их хүч хөрөнгө зарж байгуулсан цогцолбор технологийг бүрэн нэвтрүүлж, хүч чадлыг дүүрэн ашиглахгүй, тэр ч байтугай орчин үеийн технологи шаардахаар төхөөрөмжилсөн байранд хамгийн хоцрогдсон бүдүүлэг арга хэрэглэх, шинэ цогцолборт хуучин технологиор ажиллаж хэлбэрдэх хандлага ч бий. 

Мал аж ахуйн үйлдвэрлэлд өдөр тутмын технологийг сайтар мэдэж, малыг зөв тэжээж, усалж арчлан тэнд эрүүл ахуйн шаардлагыг хангах талаар малчдын заавал биелүүлэх наад захын үүргийг хэрэгжүүлэх, технологи мөрдөлтөд хяналт шаардлага тавих хариуцлагаа аж ахуйн нам. захиргааны байгууллага, мэргэжин, илүүц сайтар ухамсарлаж. практикийн болон арга зүйн хоёр талыг жигд харгалзаж байх ёстой. Ер нь технологи өөрөө асуудлыг аяндаа шийдээгүй учраас түүнийг жинхэнэ ёсоор сайн эзэмшсэн мал аж ахуйн мэргэжилтэн нар биеэрээ үлгэрлэн үйлдвэрлэлд нэвтрүүлж цогцолборын малчин операторчдын өдөр тутмын ажиллагаанд хэвшүүлэх хэрэгтэй. 

Цогцолборын тоног төхөөрөмж эвдрэх бусад шалтгаанаар ажил саатаж зогсдогоос дамжлага цехийн системийн технологийг ёсоор нь мөрдөх боломж алдагддаг, багаж төхөөрөмж засварын газар байхгүй, тогтоосон технологиор ажиллах шаардлагатай атал түүнийг зөрчиж дур мэдэн өөр өөр аргад шилждэг зэргээс ажилд бэрхшээл учруулдгийг ч анхаарч арга хэмжээ авбал зохино. 

Зуун эх малаас олон төл бойжуулдаг, жин нэмдэг технологийг мал аж ахуйд нэвтрүүлэх ажил дутагдалтай, мах үйлдвэрлэлийг нэмэгдүүлэхэд чухал үүрэгтэй мал бордох талбайг ч сайн арчлаагүй байна. Цогцолборын өгөөжийг нэмэгдүүлэхэд малыг тэжээх, арчилж маллах тэргүүний технологи хэрэглэх нь шийдвэрлэх ач холбогдолтой. Малын физиологийн байдал, сүүний гарц, ашиг шимд тохируулан тэжээлийг өдөрт хэдэн удаа, ямар нэгжээр өгөх зэрэг мөрдвөл зохих горимыг зөрчих нь алдагдалд орох аюултай юм. Сүүний үхрийн тэжээлд өвс, дарш, хүчит тэжээл голлодог байтал хялбар шингэх нүүрс ус агуулах үндсэн үрт тэжээлийг хэрэглэдэггүйгээс давхар протейны харьцаа алдагдахад хүргэх буюу тэжээлийн жорын бүтцэд 50 60 хувьд хүчит тэжээл байх, төрөл бүрийн витамины бэлдмэл хэрэглэх журмыг хөсөрдүүлэн, мөн услах технологийг үл тоомсорлох зэрэг нь технологийн ноцтой зөрчил үүсгэж цогцолборын ашиглалтад муу нөлөө үзүүлж байна. Өсвөр үхрийг эрчимтэй өсгөн бойжуулах технологийг нэвтрүүлэхдээ нэгдэл, аж ахуй бүр 1000 - 2000 үхэр багтах хашаа, тоног төхөөрөмжийг улсын зураг төслийн дагуу барьж, орон нутгийн тэжээлийн нөөц бололцоог дээд зэргээр ашиглаж, будаа няцлах, өвсний гурил хийх, уураг витаминт тэжээл үйлдвэрлэх цехтэй байлгаж чанартай арвин тэжээл үйлдвэрлэж, өсвөр үхрийг бордохдоо тугалыг өсгөн бойжуулах, бэлчээрээр таргалуулах, эрчимтэй шахаж бордох гурван үе шаттай технологи баримтлах хэрэгтэй. 

Мал аж ахуйн цогцолбор бүрт тохирсон шинэ технологийг улам боловсронгуй болгож, биотехнологийн сүүлийн үеийн ололтыг тэжээл бэлтгэхэд өргөн хэрэглэх нь үйлдвэрлэлийг нэмэгдүүлэх, малын зүй бус хорогдлыг багасгахад тус болно. Мал аж ахуйн цогцолборын технологийг хатуу мөрдөж, хүч чадал, үр ашгийг дээд зэргээр авах нь хөдөө аж ахуйн үйлдвэрлэлийн зоомал эмнэлгийн албад, тэнд ажиллаж байгаа коммунистуудын гол зорилт мөн. 

