№233(17136)      
1988 оны есдүгээр сарын 28.
НАМЫН ХУРЛЫН ТОГТООЛ

Намын хурлын тогтоол нь хэлэлцсэн асуудлаар тухайн байгууллага, газар, хамт олон, хөдөлмөрчдийн үйл ажиллагаанд үнэлэлт дүгнэлт өгсөн, цаашдын зорилтыг тодорхойлсон улс төрийн нэн чухал баримт бичиг юм. 

Намын хурлаар аливаа чухал асуудлыг хэлэлцэхийн өмнө тэр талаар зохих мэдлэгтэй. ажлын дадлага туршлагатай хүмүүс, шинийг санаачлагчид намын сонгуульт идэвхтэй оролцсон комисс, хэсэг байгуулж судалгаа хийлгэх. намын гишүүд, хөдөлмөрийн хүмүүс, мэргэжилтнүүдтэй уулзаж санал бодлыг нь сонсох, үзлэг шалгалт зохион байгуулах зэргээр гарах тогтоолын дүгнэлт, заалтын төсөл боловсруулдаг практик сүүлийн жилүүдэд намын олон байгууллагын ажилд бий болов. 

Хурлаар хэлэлцэх асуудлыг эртээс нийтэд мэдэгдэх, хурлын илтгэл, тогтоолын төслийг коммунистууд, хөдөлмөрчдөөр урьдчилан хэлэлцүүлэх арга дэлгэрсэн нь шийдвэрийг ул үндэстэй боловсруулах, намын дотоод ардчиллыг хөгжүүлэх, нам олон түмэнтэй холбоог бэхжүүлэх, хамтын удирдлагын зарчмыг хэрэгжүүлэх нэг үндэс болж байна. дундговь аймгийн Сайнцагаан, Завхан аймгийн Баянтэс сумын намын үүр, Сэлэнгэ аймгийн Шаамарын тэжээлийн аж ахуйн намын хороо зэрэг анхан шатны олон байгууллага товчооны болон бух гишүүдийн хурлын тогтоолыг нягт нямбай боловсруулах. биелэлтийг зохион байгуулах талаар ийм арга барилаар ажиллаж туршлагажжээ. 

Ардчилал, ил тод байдлыг хөгжүүлэх, намын байгууллагуудын ажлын арга барилыг шинэчлэх ялангуяа хурал зөвлөлгөөнийг цөөлөх, бичиг цаас багасгах шаардлага өсч байгаа өнөө үед намын хурлаас зайлшгүй асуудлаар оновчтой тогтоол гаргах, түүнийг ул үндэстэй боловсруулах, биелэлтийг нь зохион байгуулах, хянаж тооцоолох аргыг улам боловсронгуй болгох нь чухал байна. Гэвч намын зарим байгууллага юм л бол тогтоол гаргах, эсвэл тогтоол бэлтгэх ажилд хэлбэрдэж. түүний биелэлтийг зохион байгуулахад хайнга хандаж байна. Тийм ч учраас намын анхан шатны зарим байгууллагын хурлын тогтоолын нэлээд голдуу аж ахуйн чиглэлтэй, өгсөн заалтын зарим хэсэг нь олон нийт, аж ахуйн байгууллагын үүргийг давтаж. намын байгууллага, гишүүдэд нялзаасан, урьд гаргасан тогтоол, удирдах дээд байгууллагын шийдвэрийн утга санааг хуулбарласан тунхаглалын шинжтэй байгаа юм

Үүний зэрэгцээ намын зарим байгууллага гаргасан шийдвэрээ сурталчлан, биелэлтийг зохион байгуулж жинхэнэ ажил болгохыг дутуу анхаарч байна. Үүнээс шалтгаалан хурлаас гаргасан зөв зүйтэй шийдвэр, үнэтэй санал хэрэгжихгүй, нэг асуудлыг дахин давтан хэлэлцэхэд хүрч, шүүмжлэгдсэн дутагдал тар бүр арилахгүй байгаа юм. 

1987 онд Дорноговь аймгийн намын анхан шатны байгууллагууд гаргасан тогтоол шийдвэрийнхээ 20 шахам хувийг биелүүлсэнгүй. Ховд аймгийн Мянгад сумын намын үүр 1986 оны долдугаар сард бүх гишүүдийнхээ хурлаар намын XIX Их хурлын шийдвэрийг хэрэгжүүлэх арга хэмжээний тухай асуудлыг хэлэлцээд тусгай төлөвлөгөө гарган ажиллахыг үүрийн товчоонд даалгасан боловч жил гаруй хугацаа өнгөрсөн байхад уг үүрэг биелэгдээгүй байв. Архангай, Хэнтий, Булган аймгийн намын хороо ч бага, бүгд хурлын тогтоолыг үндэслэл муутай боловсруулах, гаргасан шийдвэрээ хэрэгжүүлэх талаар муу анхаарч ирснээс мал аж ахуй, газар тариалангийн бүтээгдэхүүний үйлдвэрлэлийг тогтвортой өсгөх, чанарын үзүүлэлтийг сайжруулах талаар дэвшүүлсэн зорилт нь тодорхой үр дүнд хүрсэнгүй. 

МАХН-ын XIX их хурлаас дэвшүүлсэн зорилтыг хэрэгжүүлж, намын анхан шатны байгууллагын дайчин чадварыг дээшлүүлэх, ардчиллыг бүх талаар хөгжүүлэх, ил тод байдлыг хангах, намын үзэл суртлын ажил, намын байгууллагаас аж ахуйн байгуулалтыг удирдах арга хэлбэрийг өөрчлөн сайжруулах, нам, олон нийт, аж ахуйн байгууллагын үүргийн зааг ялгааг тодорхой болгох зэрэг асуудлыг оновчтой шийдвэрлэхийн зэрэгцээгээр намын ажилд хэлбэрдэх, загвардах, хүнд суртал гаргах, нэг хэвийн хуучин сэтгэлгээгээр хандах явдлыг арилгахын тулд намын хурлын тогтоолыг боловсруулах, хэрэгжүүлэх ажилд өөрчлөлт гаргах хэрэгтэй байна. 

Тухайн хамт олны ажил амьдралыг улс төрийн талаар удирдан чиглүүлэх гол удирдамж мөнийхөө хувьд намын аль ч байгууллагын хурлын тогтоол нь намын амьдралын ленинч хэм хэмжээ, удирдлагын зарчимд нийцсэн, олон талаас сайтар бодож боловсруулсан, шинжлэх ухааны үндэслэлтэй, хамт олны өмнө тулгамдсан хамгийн гол зангилаа асуудлыг дэвшүүлж тавьсан, түүнийг алс хэтийн чиглэлтэйгээр шийдвэрлэх арга, практикт хэрэгжүүлэх боломжийг нарийвчлан заасан байх ёстой. 

Тогтоолд дурдсан дүгнэлт, томьёолол бүхэн нь үнэн зөв байхын зэрэгцээ, өгч байгаа заалт бүр товч тодорхой, гүйцэтгэх эзэн, хугацаатай байвал зохино. Намын хурлын шийдвэрийн төслийг боловсруулахад янз бүрийн судалгаа, шинжилгээ туршилт хийх, эрдэмтэн, мэргэжилтнүүд, хөдөлмөрчдийн саналыг өргөн авч тусгах нь түүнийг амьд бүтээлч ажил хэрэг болгохоос гадна намын дотоод ардчилалыг хөгжүүлж, коммунистууд, хөдөлмөрчдийг нийгмийн амьдралд идэвхтэй оролцуулж, тэдний улс төр, хөдөлмөрийн идэвхийг өрнүүлэх үндсэн аргын нэг мөн. 

Намын хурал, хурлаас гаргасан тогтоолын үр дүн нь эцсийн эцэст түүний биелэлтийг хэрхэн зохион байгуулснаас шууд шалтгаална гэдгийг намын бүх гишүүд, сонгуульт идэвхтнүүд ямагт санаж ажиллавал зохино. 

