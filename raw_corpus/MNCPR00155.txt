ДАШТ европчуудынх болж, Америк тивийн багууд азгүйтлээ

Өнгөрсөн сарын 19-ний өдөр Япон улс, тэр дундаа Ази тивд анх удаагаа болсон сагсан бөмбөгийн дэлхийн аварга шалгаруулах тэмцээн эхэлсэн байсан билээ. Сар дамжин тоглосон энэхүү тэмцээний аварга баг өчигдөр тодров. 
Анх 24 баг дөрвөн хэсэгт хуваагдан ширүүн тэмцлийг харуулж байсан. Харин тэднээс шалгаран гарсан шилдэг 16 нь тэмцээнийг улам сонирхолтой болгоно хэмээн үзэхэд хүргэсэн нь алдаа байгаагүй таамаг байж гэхэд болно. Өнгөрсөн ДАШТ-ий аварга баг нутаг буцаж, олимп болон дэлхийн аваргууд тунан тунасаар байв. Тэдэн дотор ганц хоёрхон баг тэмцээнийг эхэлсэн цагаас нь тэргүүлж, Испани "B"-г, Грек "С" хэсийг тус бүр манлайлж байсан. Гэхдээ энэ хоёр баг төдийлөн найдлагагүй, нөгөө хоёр хэсгийн аварга болох АНУ-ын "Мөрөөдлийн баг" болон Аргентиний сагсчдыг л эцсийн мөчид "байлдана" хэмээн тооцоолж байлаа. Гэтэл хагас шигшээд гайхалтай тоглолт өрнөх нь тэр. Гол хоёр багийн Испани, Грек гэж хоёр улсын шигшээ цагаас нь эрт тоглох хуваарьт оруулж, өөрсдөө аваргын төлөө хамгийн сүүлд наадах болсон юм. Ийнхүү 15 дахь удаагийн дэлхийн аварга боллоо хэмээн зарлагдаж байсан "Мөрөөдлийн баг" хүнд цохилтод оров. Мөн олимпийн аварга, онц сайн байна гэцгээж ирсэн Ману Жинобили ч бүр ор хоосон хоцорлоо. Хятадын багийг хэсгээсээ гараад бөөн баяр явахад нь уйлуулж орхисон грекчүүд АНУ-ын шигшээг бас л нулимс дуслуулах байж. Хамгийн сүүлд буюу 1998 оны ДАШТ-ий үеэр америкчууд хүрэл медаль хүртэж байсан. Энэ жил уг амжилтыг давуулан биелүүлж, "Бух галт тэрэг" зогсолтгүй явсаар шууд алтан медаль зүүнэ гэсэн таамагтай байсан. Үүнийг грекчүүд л зогсоож чадлаа. Харин испаничууд бас л Америк тивийн төлөөлөл болсон Аргентинийг хожлоо. Таавар будлиулсан тоглолтын үр дүн Сагсан бөмбөг сонирхогч хүүхэд залуусын тааврыг 360 градус эргүүлж чадсан Испани, Грекийн багийн үр дүнд АНУ-Аргентиний шигшээ энэ сарын 2-нд учрав. Энэ тоглолтод Д.Вайд үнэхээр гайхалтай тоглож, 35 минут талбайд гүйхдээ 32 оноо авч бусдыгаа хошуучилжээ. Мөн түүний хамтрагч, самбар дор шилдэг "байлдагч" байж чадсан Кармело Антони 15 авч багаа 96:81-ээр хожиж, хүрэл медальд хүрэхэд ихээхэн үүрэг гүйцэтгэсэн юм. Харин Аргентиний шилдэг довтлогч Ману Жинобили шийдвэрлэх хүрэл медалийн төлөөх тулаанд 10 оноо авчээ. Харамсалтай нь энэ улсын шигшээ баг төдийлөн амжилт гаргалгүй хүрэл медалийн үзүүрээс атгаад, алтан медалийн аман дээр яригдаж байгаад л харилаа. Гэхдээ ДАШТ-ий дөрөвдүгээр байрт орно гэдэг бол чамлах зүйл биш ч Аргентин шиг рейтинг өндөртэй улсад бахархаад байх зүйл биш. Грек-Испани 47:70 (12:18, 11:25, 11:11, 13:16) Ганцхан удаа л Европ тивийн аваргаар шалгарч байсан грекчүүд энэ удаагийн ДАШТ-ээр үнэхээр гайхалтай өндөр амжилт гаргасан гэхэд болно. Тэд үүндээ ч ханасан бололтой алтан медалийн төлөөх тоглолтод бут ниргүүлэв. Тийм ч их хичээсэн тоглолт гаргасангүй, зүгээр л бууж өгч, хурдхан шиг мөнгөн медалиа хүзүүдэхсэн гэсэн бодолтой байх шиг байсан. Уг нь эхний 10 минутыг овоо ойрхон дуусгасан ч хоёрдугаар үеэс эхлээд тасарна гэдгийг амсав. Тоглолтын дараа Грекийн шигшээ багийн дасгалжуулагч Панагиотис Яаннакис хэлэхдээ "Бид АНУ-ын шигшээ хожсон. Харин Испанитай тоглоход маш их неревтсэн байлаа. Тиймээс ялахад хүндхэн байв" гэж хэлжээ. Харин Испанийн сагсчид анх удаа дэлхийн аварга боллоо. Хэсгээ ганц ч хожигдолгүй тэргүүлж, шийдвэрлэх тоглолтод олимпийн аварга багийг буулган аваад ийнхүү алдрын оргилд хүрч чадав. 
Б.Бадмаа
