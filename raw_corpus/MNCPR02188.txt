ЭНЕРГИ ТАСАЛДДАГ ГЭНЭ

Термодинамик болон квантын тухай ойлголт нь нэг талаас адилхан боловч нөгөө талаасаа хэмжээний хувьд судалж байгаа объект нь өөр байдгаас болж судалгааны арга болон ухагдахууны хувьд ялгагдахаас өөр аргагүй байдалд хүргэдэг байна.Энэ хоёр онолыг мөн чанарын хувьд адилтгаж байгаа зүйл нь энерги юм. 
Массын хувьд өөр түвшний тухай ярьдаг учир ялгагддаг. Гэхдээ квантын онолд масс нь харьцангуй ойлголт юм. Учир нь нано,пико ертөнцөд биет алга болж долгиолог болон орны энергэд шилжинэ. Энэ бүхэн нь гэрлийн хоёрдмол шинжийн шалтгаан болно гэсэн үг. Термодинамикт энерги нь тасралтгүй гэж үздэг бол квантад харин эсрэгээрээ тасралттай буюу жижиг жижиг хэсгээр амьдардаг гэж үзнэ. Цаг хугацаа , орон зай гэдэг туйлын ойлголт бидний санаанд оршин байхаас бус бодитоор байдаггүй зүйл агаад зөвхөн физикийн судалгааны параметрүүд л юм. Орчлон хязгааргүй ба хязгаартай тухай, өнгөрсөн, одоо, ирээдүйн тухай ойлголт бясалгал нь хуурамч зүйл юм. Учир нь тийм зүйл байдаггүй давтан хэлэхэд эдгээр нь зүгээр нэг физикийн параметрүүд билээ. Ертөнцийн хязгаарын цаана юу байж болох тухай хүүхдийн гэмээр асуулт байдаг. Нэг ёсондоо орон зай дууссаны дараа юу байх вэ эсвэл дахиад хэсэг үргэлжлэх орон зай байх уу, түүнийг барагдасны дараа яах вэ гэсэн төөрөгдөлт асуултууд урган гардаг. Эцсийн эцэст энэ бүх макро түвшний тухай асуултад микро түвшний судалгаа хариулдаг ажээ. Энэ бол орон зай цаг, хугацаа гэсэн хатуу ухагдахуун байж болохгүй гэсэн санаа юм . Кваркийг яаж нээсэн тухай эргэцүүлэл минь нэг дүгнэлтэд хүргэсэн юм. Энэ нь янз бүрийн гэрэл буюу долгионууд хоорондоо харилцан үйлчилж үүний дүнд устөрөгчийн катион гэгдэх протоныг үүсгэсэн байх гэсэн таамаглал байна. Гэрэл нь долгион боловч өөртөө бөөмлөг зүйлийг агуулж байдаг тул эдгээр гэрлийн бөөмүүд урвалдаж хоорондоо кваркийн холбоог үүсгэсэн байж мэдэх юм. Эрдэмтэд онолын хувьд байж болох зүйлийг таамаглан түүнтэй холбоотой туршилтыг хийж уйгагүй хөдөлмөрлөн бүх санхүүгээ зориулдаг зуршил ажиглагддаг. Үр дүнтэй бол манддаг үгүй бол тэгэсхийгээд дуусдаг жамтай бололтой. Гэхдээ энэ нь хөгжингүй өрнийн оронд болдог бол дорно дахинд арай өөр. Бясалгал буруу хийвэл галзуурна, нэг ёсондоо чөтгөр болох юм. Амжилттай болбол гэгээрч бурхан болох юм биз дээ. Энэ ертөнцөд үнэн юм юу байгаа юм бэ гэсэн асуулт гарч ирэх нь дамжиггүй. Энэ бол яах аргагүй энерги түүний дүрс хуврал л абсолют өөрөөр хэлбэл жинхнээсээ оршин байх юм. Супер нэгдлийн онол нь философийн үзэл дээр хэдэн параметрүүдийг үүсгээд физик маягийн томъёо хийсэн эд байх.Өөр онцгой гойд зүйл биш гэж бодож байна. Нэрийн хувьд комплекс ертөнцийн онол гэвэл илүү сонсголонтой санагдаж магад. 


