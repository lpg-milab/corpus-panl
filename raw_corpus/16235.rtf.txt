№272 (16235)
1985 ОНЫ АРВАН НЭГДҮГЭЭР  САРЫН 12.
Хаягдал, хорогдлыг зогсооё

Орон нутгийн болон төвлөрсөн хэрэгцээний мах, аж ахуйн гаралтай түүхий эд бэлтгэх ажил сарын хэмжээнд эхлээд байна. Энэ жилийн мал нядалгаа, мах бэлтгэл нь хөдөө аж ахуй, хүнсний зорилт программыг хэрэгжүүлэх гарааны оны ажил учраас хорогдол, хаягдал, гэмтэлгүй бэлтгэхэд ихээхэн анхаарал тавьж, хүчин зүтгэл гаргаж, хуучин архаг дутагдлаасаа салах арга хэмжээ авах нь чухал юм. 

Мах, голдуу туухай эдийг бэлтгэж, анхан шатны боловсруулалт хийх, хадгалах, тээвэрлэхээс эхлээд бэлэн бүтээгдэхүүн үйлдвэрлэх, борлуулах бүхий л шат дамжлагад хаягдалгүй технологиор ажиллах шаардлагатай байна. Арьсыг ярах, өвчих, давслах, махыг цэвэрлэж гулуузлах, эвдэхээс эхлээд бүхий л ажиллагааг стандарт, техникийн нөхцөлийн дагуу нэг ч Дамжлага алгасахгүй хийж чадвал хаягдал, хорогдлыг сэрэмжлэхэд их тус болно. 

Мал аж ахуйн гаралтай түүхий эдийн анхан шатны болон үйлдвэрийн боловсруулалтын талаар сүүлийн жилүүдэд нэлээд ахиц гарч байна. Өнгөрсөн жил давсалж тушаасан арьс ширний хэмжээ 1982 оныхоос нийт аймагт 1, 44 - 2, 2 хувь нэмэгдсэний дотор Дундговь, Ховд, Өмнөговь, Баян-Өлгий, Говь-Алтай, Завхан, Сүхбаатар аймаг бэлтгэсэн арьс ширний 98, 6 хүртэл хувийг давсалж тушаасан нь улсын дунджаас дээгүүр байна, Увс, Ховд, Баян-Өлгий, Баянхонгор аймгаас бэлтгэсэн I, II зэргийн өлөн гэдэсний хэмжээ 8 - 10 хүртэл хувь нэмэгджээ. Хэнтий аймгийн Батширээт, Дундговь аймгийн Өлзийт, Луус, Гурвансайхан, Архангайн Хашаат сумын худалдаа, бэлтгэлийн анги техникийн тос бэлтгэх төлөвлөгөөг байнга давуулан биелүүлж, бүх тосыг I, II зэрэгт тушааж хэвшлээ. 

Махкомбинатуудад мал нядалгаанаас гарах дагавар бүтээгдэхүүнийг боловсруулах ажил сайжирч дотор махаар хиам, консерв үйлдвэрлэж, хонины толгой, үхрийн тагалцаг, уруул, чих зэргийг үйлдвэрийн аргаар хуйхлан хөдөлмөрчдийн хэрэгцээнд нийлүүлж байгаагийн дээр ясны тосыг хүнсний болон техникийн зориулалтаар бүрэн авч, яс, цус бусад хаягдлаар мах ясны гурил, цусны плазм, техникийн аль - бумин, хэд хэдэн төрлийн эмийн зүйл үйлдвэрлэж байна. 

Улаанбаатарын мах, консервын комбинат үйлдвэрлэлд шинэчилсэн технологи нэвтрүүлж, бүтээгдэхүүний чанар, бүтцийг сайжруулах, гарцыг нэмэгдүүлэх, анхны хорогдлыг багасгах, дотор мах, цус, дагавар бүтээгдэхүүний ашиглалтыг дээшлүүлэх аргаар 700 тонн мах хэмнэх социалист уралдааны үүргээ биелүүлж байгаа нь дэвшилт технологийн ач холбогдлыг харуулж байна. 

Газар бүр ингэж анхаардаггүйгээс мал аж ахуйн гаралтай түүхий эдийг бэлтгэх, боловсруулах явцад чанарыг муутгаж, үрэгдэл хаягдал их гаргадаг дутагдал тууштай арилахгүй байна. Хөлдөөсөн буюу энгийн аргаар хатаасан арьс ширээр боловсруулсан Хиеврет хромын зэрэг дугаар давсалсан ижил төрлийн түүхий эдээр хийснээс арваад хувь доор байдаг атал өнгөрсөн онд бэлтгэсэн бүх арьс ширний 20 орчим хувийг ийм аргаар бэлтгэж их нөөц алдсанаас гадна тэдгээрийн гэмтлийн дийлэнх нь нядалгааны үед эсгэсэн, огтолсон зэрэг хүний хайхрамжгүй ажиллагаанаас болжээ. 

Орон нутгаас бэлтгэсэн өлөн гэдэсний гарц махкомбинатуудынхаас хориод хувиар доогуур байгаа нь бэлтгэх технологийг зөрчиж, тасдах, цоолох, гүйцэд цэвэрлэхгүй орхих, жигд биш давслах, буруу савлах зэргээр хариуцлагагүй ажилласнаас шалтгаалжээ. Иймд орон нутагт мал нядлах газрыг мах, түүхий эдийг алдагдал, хорогдолгүй бэлтгэх технологийн дагуу тоноглож, өөх, халим, үс ноосыг газар дээр нь бүрэн ашиглахаар бодож зохион байгуулбал зохино. Нядалгааны үед их хэмжээгээр гардаг сэвс зэргийг малын тэжээл, шахмал түлш бэлтгэхэд ашиглах, цусаар хиам, уурагт тэжээл хийх, дотор мах, толгой, шийр, булчирхай зэргийг бохирдуулахгүй авч хөлдөөж савлан хорогдолгүй тээвэрлүүлэхээр зохион байгуулах технологийг боловсруулан тоногловол зохино. 

Мах, хөлдүү түүхий эдийн яс хаягдлаас гадна далд алдагдлыг багасгаж арилгах арга зам, технологийг ашиглахын чухлыг Говь-Алтай аймгийн Дэлгэр сумын << Бадрал >> нэгдлийнхний жишээ харуулж байна. Энд ядарч доройтсон малыг бордож тэнхрүүлэх цогцолборыг туслах аж ахуйтай хослуулан зохиож байгуулж тэндээ дотоодын хэрэгцээний мал маллагааны ажлыг эмх цэгцтэй болгон бүх түүхий эдийн анхан шатны боловсруулалтыг зохих технологиор хийж сайн үр дүнд хүрчээ. 

Мах, дагавар бүтээгдэхүүнийг хаягдалгүй боловсруулж ашигладаг манай ардын уламжлалт технологийг улам боловсронгуй болгож, бага механикжилт, орчин үеийн тэргүүн туршлагатай хослуулав хөгжүүлэх хэрэгтэй байна. Олонхи нэгдлийн чанар нөөцийн бригад мах, түүхий эдийн алдагдал хорогдлыг багасгаж, ялгавар зүйлийг ашигладаг боловч, гар ажиллагаа зонхилсон, бүдүүлэг технологиор ажиллаж байгааг манай эрдэм шинжилгээ зураг төслийн байгууллага тэдгээрийн эрдэмтэн, шинийг санаачлагчид анхааралдаа авч, орон нутагт мах, түүхий эд бэлтгэх ажлыг орчин үеийн шаардлагын хэмжээнд хийж чадахуйцаар механикжиж, автоматжсан цех, дамжлагын шугам зэргийг зохион бүтээж нэг маягийн зураг төсөлтэй болгууштай байна. 

Мах хадгалах энгийн зоорины шалан дээр мөс дэвсэх, давхар мөсөн хана хийх, маханд мөсөн бүрхэвч << тогтоох, ус цацаж зоорины доторхи агаарын харьцангуй чийглэгийг нэмэгдүүлэх зэрэг энгийн боловч үр дүнтэй аргуудыг ч оновчтой ашиглах нь зүйтэй. Мах, хөлдүү түүхий эдийг бүтээлэггүй юм уу, ор нэрийн төдий бүтээж тээвэрлэн, урьшуулах, бохирдуулах зэргээр ихээхэн хорогдол гаргадгийг арилган зогсоох талаар шинжлэх ухааны үндэстэй арга хэмжээг тээвэр, худалдааны байгууллагууд хамтын хүчээр авч хэрэгжүүлэх нь чухал байна. Мал нядалгааны ажлыг нарийн зохион байгуулж, мах, түүхий эдийг үрэгдэл хорогдолгүй бэлтгэх нь хөдөө аж ахуй, хүнсний зорилтот програмын заалтыг биелүүлэхэд оруулах бас нэг бодитой хувь нэмэр мөн. . 

