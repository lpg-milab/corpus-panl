№19 (16296)           
1986 оны нэгдүгээр сарын 22.
Тайлангийн хурал хамтын сургууль

Намын анхан шатны байгууллагын тайлангийн болон аймаг, хотын намын ээлжит бага хурлыг үзэл суртал, зохион байгуулалтын өндөр хэмжээнд улс төрийн том арга хэмжээ болгож явуулах нь намын их хуралд бэлтгэх ажлын чухал хэсэг мөн. Эдгээр хуралд бэлтгэх бүх ажил шинэ арга барилаар явж, хурал дээр ярилцаж байгаа зүйл арга барилыг өөрчлөхөд бүрэн чиглэж чадсан цагт л нийт намын хэмжээний энэ кампанит ажлыг шинэ утга агуулгатай болгож чадна гэж МАХН-ын Төв Хороонд болсон ( 1985 оны ) зөвлөлгөөнөөс заасан билээ. 

Намын анхан шатны байгууллагын тайлангийн хурлууд орон даяар хуралдаж эхлэхэд сар гаруйхны хугацаа үлдээд байна. Тайлангийн хурал хийх тухай Намын Төв Хорооны тогтоол гарснаас хойш түүний заалтыг хэрэгжүүлэх талаар ихээхэн ажил зохион байгуулах бололцоотой хугацаа өнгөрлөө. 

Энэ завсар намын алхан шатны байгууллагууд тайлангийнхаа хуралд бэлтгэж Намын Төв Хорооны сүүлчийн бүгд хурлуудын шийдвэрийг хэрэгжүүлэх талаар өргөн хүрээтэй дайчин шуурхай ажил зохиож зохих үр дүнд хүрч байна. 

Тавигдаж байгаа шинэ шаардлагын дагуу ажлын арга барилыг өөрчлөн сайжруулах нь түр зуурын кампанит арга хэмжээ биш харин өчигдрийн сургамжаас ул суурьтай дүгнэлт хийж ажил, үйлдвэрлэл дээр, хүн бүрийн ажилд шүүмжлэлтэй үнэлэлт дүгнэлт өгч, дутагдал доголдлыг илрүүлэн арилгаж, ур ашигтай шинэ зүйл нэвтрүүлж байнгын хэвшил болгох далайцтай ажил төлөвлөх нь тайлангийн хурлын гол зорилт мөн, 

Коммунистууд, тэргүүний сайчуудтай уулзаж санал бодлыг сонсож зөвлөлдөх, ажил хэргийн мэдлэгтэй, өндөр идэвх санаачилгатай шинийг мэдрэх чадвартай, бусдад үлгэртэй шилдэг тэргүүний боловсон хүчнийг судлан, сургаж хүмүүжүүлэх, хамт олны өмнө тулгарсан гол зангилаа асуудалд анхаарлаа төвлөрүүлж, түүнийг хэрэгжүүлэх хамгийн үр ашигтай арга замыг боловсруулах зэрэг маш олон ажлыг тайлагнаж хурал угтаж зохиох шаардлагатай байна. 

Тайлангийн хуралд бэлтгэх нь дан ганц замын дотоод амьдралын асуудал биш, энэ бол бүх нийтийн үйлс учраас зөвхөн анхан шатны тодорхой байгууллагын ажил амьдралаар хязгаарлахгүйгээр улс орны ач холбогдолтой амин чухал асуудлаар хурал дээр санал бодлоо өргөн солилцож, эдийн засаг, нийгмийг хөгжүүлэх, төлөвлөгөөт зорилтыг бүрэн биелүүлэх, материал, түүхий эд, түлш, эрчим хүч хэмнэх, үйлдвэрлэлд дэвшилт арга хэлбэрийг нэвтрүүлэх тухай коммунистууд тайлангийнхаа хуралд өргөн хүрээтэй яригдах нь намын дүрмийн шаардлага юм. 

Намын анхан шатны байгууллагын тайлангийн хурал нь намын ардчилал, дотоод амьдралын хэм хэмжээний асуудал, асар ажил хэрэгч байдлыг мартаж, зөвхөн хуралдахын төлөө л хурал мэт ташаа ойлголт байж болохгүй бөгөөд хэлбэр хөөцөлдөж ямар нэг баяр ёслол болгоны хувиргах, эсвэл дүрэмдэх, ёс болгох хандлага байж хэрхэвч зохилдохгүй. 

Тайлангийн хуралд ирэхдээ коммунист нэг бүр эрхэлсэн ажилдаа тодорхой амжилт бүтээлтэй, үр дүнтэй, саналтай, түүнээ намын их хуралд бэлтгэх ажлын явдад хэрэгжүүлэх арга барилтай биетэй зүйл хийсэн байвал зохино. 1984 онд нийт намын хэмжээгээр хийсэн намын анхан шатны байгууллагын дайчин чадварын үзлэгийн тухай Намын Төв Хорооны тогтоолын биелэлтийг намын байгууллагууд тодорхой дүгнэж, тайлагнахад бэлтгэх шаардлагатай юм. 

Тайлангийн хурлын өмнө тухайн байгууллага, хамт олон, аж ахуй, соёлын төлөвлөгөөт зорилтоо бүрэн биелүүлж, хурлын өдрийг өндөр бүтээлийн өдөр болгож, хэмнэсэн материал, түүхий эд, түлш, эрчим хүчээрээ үйлдвэрлэл явуулах хөдөлгөөн өрнүүлэн ажилладаг сайхан эхлэлийг газар бүр дэмжин өрнүүлбэл зохино. Коммунист хошуучлан тайлангийнхаа хуралд шинэ амжилтаар бэлэг барих санаачилгыг өрнүүлэх хэрэгтэй. 

Тайлангийн хурлын өмнө намын байгууллагын товчоо коммунист нэг бүртэйгээ ганцаарчлан уулзаж, ажил сайжруулах, дутагдлыг арилгах санал бодол, зөвлөлгөөг нь сонсох, коммунистуудыг хурлын бэлтгэлд идэвхтэй оролцуулах хэрэгтэй. 

Намын анхан шатны байгууллагууд өнгөрсөн жил болсон тайлан сонгуулийн хурлын шийдвэр, коммунистуудын санал шүүмжлэлийн мөрөөр зохиосон ажлаа үнэн зөв дүгнэж, дутууг нь гүйцээх, коммунистууд, хамт олонд үр дүнг нь мэдээлэх ажлыг заавал хийвэл зохино. 

Аймаг, хот, район, яам, газрын намын хороод намын анхан шатны байгууллагын тайлангийн хурлын бэлтгэлтэй танилцаж эрчимжүүлэх биетэй туслалцаа үзүүлэх хэрэгтэй бөгөөд Намын Төв Хорооны аппаратын ажилтнуудтай уулзахдаа нөхөр Ж. Батмөнхийн хэлсэн үгэнд дэвшүүлсэн зорилтыг хэрэгжүүлж байгаа байдал, цаашид хийж гүйцэтгэх асуудлуудыг анхаарлынхаа төвд байлгавал зохино. 

Намын анхан шатны байгууллагын тайлангийн хурал нь нэг талаас коммунистууд, намын сонгуульт идэвхтнүүд намын бодлого, шийдвэрийг биелүүлэхэд хөдөлмөрчин олон түмнийг хэрхэн удирдан зохион байгуулж, ямар үр дүнд хүрснээ намынхаа өмнө тайлагнах томоохон шалгалт, нөгөө талаас намын байгууллага улс төрийн удирдагчийн үүргээ яаж биелүүлэв гэдэгт намын хамт олноос үнэлэлт дүтнэлт өгөх дайчид чадварын үзлэг болох учир түүнд бэлтгэх ажлын чанарт онцгой анхаарах ёстой. 

Намын хамт олны улс төрийн сургууль болсон тайлангийн хуралд сайтар бэлтгэх нь тэдний улс төр, хөдөлмөрийн идэвхийг өрнүүлэн намын XIX их хурал угтсан ажлын эрч хүчийг улам нэмэгдүүлэх, нэн чухал хөшүүрэг болж, шинэ таван жилийн гараа оны шахуу зорилтыг амжилттай шийдвэрлэх нөхцөлийг хангах, намын ажлын үзэл суртал, зохион байгуулалтын арга барилыг өөрчлөн сайжруулахад онцгой ач холбогдолтой улс төрийн өргөн хүрээтэй ажил болох ёстой. 

