№73(16976)       
1988 оны гуравдугаар сарын 25. 
СОЦИАЛИСТ АЖ   ТӨРӨХ   ЁСНЫ НИЙГЭМ - УЛС ТӨРИЙН ҮНДЭС

Ардын хувьсгал ялж, засгийн өрхийг ард Түмэн гартаа авч, ажилчин, малчин, хөдөлмөрийн сэхээтний холбоо Тогтож социалист ардчилал улам бүр хөгжиж, хөдөлмөрчдийн нийгэм улс төр, үзэл санааны бат нэгдэл бүрэлдэж, эх орондоо социализм байгуулах түгээмэл нэгэн зорилгын төлөө бүх нийтийн тэмцэл өрнөж байгаа нь социалист ёсоор аж төрөх таатай нөхцөл мөн. 

Хөдөлмөрчин хүн хэн боловч эрэгтэй, эмэгтэй, үндэс угсаа, хөрөнгө чинээ харгалзахгүйгээр хөдөлмөрлөх, боловсрол эзэмших, эрүүл мэндээ хамгаалах, төр улсыг удирдах, сонгох, сонгогдох, хэвлэх нийтлэх тухайд Үндсэн хуулиар олгогдсон баталгаат эрх эдэлдэг маань социалист аж төрөх ёсны бас нэг баталгаа мөн. Ардын Их Хурлын нийт депутатын 54, 8 хувь нь ажилчин, малчин, 44, 3 хувь нь сэхээтэн, найм орчим хувь нь гуч хүртэлх насны залуучууд байгаа нь төр, нийгмийг удирдах үйл хэрэгт ажилчин анги, хоршоолсон ард, хөдөлмөрийн сэхээтний төлөөлөгчид идэвхтэй оролцдогийн нотолгоо юм. Нийгмийн анги, давхраа ардчилсан эрхийнхээ ёсоор эвлэл, үйлдвэрчин зэрэг олон нийтийн байгууллага, тэрчлэн уран бүтээлийн эвлэл, холбоодод нэгдэн ажиллах эрхээр хангагдсан билээ. 

Анги, бүлгүүдийн нийгмийн үүрэг, хариуцлагыг байнга төгөлдөржүүлэх, тэдний хоорондын харилцааг боловсронгуй болгох үйл явц өрнөж, баялаг арга хэлбэр, механизм чөлөөтэй үйлчлэх тийм нийгэм - улс төрийн, үндэс манайд бий. Гэхдээ социалист аж төрөх ёсны гол үндэс болсон анги, бүлгийн хамтын ажиллагаа, нэгдэл нягтрал нь урсгалаараа аяндаа хэрэгждэг биш харин манай нийгмийг удирдан зохион байгуулах хүч, нийгэм - улс төрийн байгууллагуудын дээд хэлбэр болсон нам, тэрчлэн төр, олон нийтийн байгууллагын үзэл суртал - хүмүүжлийн ажлын нийлмэл цогцолбор үйл ажиллагаагаар зохицуулагдаж байх ёстой. Нийгмийн анги, давхрааг нийгмийн үйл ажиллагаа өдөр тутам байнга холбож, нийгмийн нэгдмэл зорилт социализм байгуулах үйлсэд нэгдэн нягтруулж, эрч хүч. санаачилга чармайлгыг дайчлах нь социалист аж төрөх ёсны бэхжүүлэх үндэс болно. 

Анги, бүлгүүдийн нийгэм, соёлын ялгааг багасгах нь социалист аж төрөх ёсны нийгмийн үндсийг бэхжүүлэх өөр нэг гол чиглэл мөн. Хөгжлийн өнөөгийн шатанд ийм ялгаа мэдэгдэхүйц байгаа бөгөөд зарим үзүүлэлтээр ихсэх ч хандлага үзэгдэж байна. Ажилчин, малчдын эрхэлдэг хөдөлмөрийн механикжилт, автоматжилтын түвшин, ахуй соёлын хангамж, үйлчилгээ, ерөнхий болон мэргэжлийн боловсролын түвшин илэрхий ялгаатайн улмаас бэрхшээл, зөрчил байсаар байна. 

Анги, бүлгийн ухамсар, өөрийн ухамсрыг дээшлүүлэх нь социалист аж төрөх ёсны нийгмийн үндсийг бэхжүүлэх бас нэг чиглэл юм. Ялангуяа хүн амын дийлэнх нь залуучууд болсон өнөөгийн нөхцөлд ахмад, залуу хоёр үеийнхний залгамж холбоог бэхжүүлэх, ахмадын хөдөлмөрч, эх оронч баатарлаг уламжлал, шилдэг өв, үнэт зүйлсийг өвлөн авч баяжуулан эзэмших, уламжлал, шинэчлэл, өөрчлөлтийн диалектик холбоог хангах нь социалист ёсоор аж төрөх зорилтын нэг чухал тал юм. 

Социалист аж төрөх ёсны нийгэм - улс төрийн үндэс болсон улс төрийн системийг хөгжүүлэхэд ардчиллыг улам гүнзгийрүүлэх, ялангуяа улс төрийн системийн байгууллагуудын бие даасан байдлыг өргөжүүлж, үүргийг нь дээшлүүлж, хууль эрхийнх нь үндсийг бататгах, захиргааны аргаас эдийн засгийн аргад шилжүүлэх, хүнд суртлаас чөлөөлөх, хэлбэрдэх, ёс болгон оронцоглох дутагдлыг шахан зайлуулах, олон түмнээс хөндийрөх, мэдэмхийрэх, биеэ тоох, бялдуучлах, мэхлэх зэрэг төр, олон нийтийн байгууллагын үйл ажиллагаанд харш сөрөг үзэгдлийг тууштай даван туулах нь чухал юм. 

Олон түмний улс төрийн идэвх санаачилгыг өрнүүлэн, өөрөө удирдах зарчмыг хэрэгжүүлэх, ил тод байдлыг хангахгүйгээр социалист аж төрөх ёсыг цогцолбороор хэвшүүлэх арга байхгүй билээ. Нийгмийн гишүүн бүрт би энэ байгууллага, албан газрынхаа, цаашлаад улс орныхоо эзэн нь, том жижиг бүх асуудал надад хүртээлтэй >> гэсэн үзэл санаа төлөвшүүлж, үйл ажиллагаанд хэвшүүлэх шаардлагатай байна. Ингээгүй цагт социалист өмчид хүйтэн цэвдгээр хандах, ашиглах, шамшигдуулах, биеэ оторлох, хувиа бодох, бага хийж их авах сөрөг үзэгдэл ухвар дутмаг цөөнхийг даган гарч социалист ёсоор аж төрөхөд харшлахад хүрч болзошгүй билээ. 

Түүгээр ч барахгүй байгууллага, салбарын эрх ашгийг бүхнээс дээр тавьж явцуурах, төлөвлөгөөг тоон үзүүлэлтээр биелүүлэхдээ улс нийгмийг хохироохыг юман чинээ бодохгүй байх үзэлд автагдаж болох төдийгүй хамт олныгоо татан оруулах тийм эрмэлзэлд ч улс төрийн системийн байгууллагуудын үйл ажиллагаа зарим талаар уусан дасч мэднэ. Ажлын зааг ялгаа бүдгэрч, зэрэгцэн хийх, аж ахуйн ажил дагнан өрөөсгөлдөх, хүний хүчин зүйлийг орхигдуулах, нийгмийн асуудлыг хараанаас гаргах хуучирсан арга барил улс төрийн системийн байгууллагуудад амь бөхтэй байсаар л байна. 

Ардчилал, ил тод байдлыг хөгжүүлж, улмаар ийм нөхцөлд амлаж, амьдрах дадал хэвшилтэй болохыг нийгмийн хөгжил хурцаар шаардаж байна. 

Нийгмийн үйл хэрэг, улс төрийн асуудлыг олон түмний өргөн оролцоотойгоор, тэдний өөр өөрсдийнх нь оюун ухаан, туршлагад үндэслэн шийдвэрлэж, үйл ажиллагааных нь үр дүн тэдэнд өөрсдөд нь өдөр тутам харагдаж, мэдрэгдэж байхуйцаар бүх ажлыг зохион байгуулах, социалист аж төрөх ёсыг бүх нийтээр хэвшүүлэх нийгэм эдийн засгийн үндэс манайд баттай байна. 

