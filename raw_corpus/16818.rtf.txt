№228 (16818)  
1987 оны есдүгээр сарын 23.
Гэгээрэн соёлжих төв

<< Улсаас хөрөнгө хүч зарцуулж барьж байгуулсан үйлчилгээ, соёлын зарим барилга байгууламж дүүрэн ачаалалтай ашиглагдахгүй байх явдал юм. Хөдөөд байсаар байна >> гэж МАХН-ын Тов Хорооны III бүгд хурал ( 1987 оны ) зааж шүүмжилсэн байна. 

Үйлчилгээ, соёлын барилга байгууламжийг үр нөлөөтэй, цаг үргэлж ашиглах асуудлыг сум. нэгдэл, сангийн аж ахуй, тэр ч байтугай томоохон үйлдвэрийн газруудын дэргэдэх нам. улс. олон нийтийг байгууллагууд жигд анхаардаггүй хоёрдугаар зэргийн зүйл болгож дан ганц аж ахуйн ажлаар өрөөсгөл хөөцөлддөг учраас хөдөлмөрчдийн соёл урлагийн төв байх ёстой клуб, улаан булангуудын ажил манайд ихээхэн хоцрогдож байна. Ийнхүү хоцрогдоход хүргэсэн бас нэг шалтгаан нь клуб, улаанбулангийн материаллаг баазыг бэхжүүлэхэд бие даасан санаачилга тавьдаггүй, улсаас л авахыг юуны түрүүн урьдал болгодог хуучирсан сэтгэлгээ юм. Хэрвээ санаа тавьж, зүтгэл гаргавал томоохон зүйл бүтээж болдгийг гурван зуун тавин хүний суудалтай. урлаг уран сайхны төрөл бүрийн дугуйлан хамтлаг ажиллах 40 шахам ерөө тасалгаатай, 20 мянган номын багтаамжтай номын сан, кино, бүжгийн танхим бүхий соёлын шинэ төвтэй болсон Төв аймгийн Лүн сумын жишээ харуулж байна. 

Өнгөрсөн таван жилд 23 сум нэгдэлд клубийн барилга шинээр барьж, 80 шахам клубийн барилгыг засч тохижуулан шинэчилж, хөгжим, техник хэрэгслийн хангамжийг нь сайжруулсан бөгөөд одоо сумын клуб дунджаар 218 суудалтай болж, хөгжмийн зэмсгээр харьцангуй сайн хангагдаж, уурын халаалттай барилгын тоо нэмэгдэж, Баянхонгор аймгийн Баянбулаг сумын клубийн эрхлэгч Г. Лхамсүрэн. Өмнөговь аймгийн Ханбогд сумын клубийн эрхлэгч. соёлын тэргүүний ажилтан Н. Мягмар нарын зэрэг тэргүүний хүний эгнээ өргөжиж байна. 

Харин клуб, улаанбулан, соёлын ордонгоос зохион байгуулах соёл, урлагийн ажлын арга барил, ур чадвар, урын сан, гоо сайхны өгөөж, хөдөлмөрчдийг өөртөө татах нөлөө сайжирч дээшлэхгүй. үргэлж өсөж дэвжихийн оронд хөндий хоосон, ор нэр болсон, хэлбэрдэж загварчилсан зүйлээр аргацаадгаас болж хүмүүсийн соёлын хэрэгцээг хангах сайн дурын бие даасан нэгдлийн хувьд цогцолбор агуулгыг алдагдуулахад хүргэх дутагдал газар авчээ. Ажлаа мэдэхгүй, зохион байгуулж чадахгүй клубийн эрхлэгч олон байгаа бөгөөд байрыг нь ажиглан ханддаг гаднын арга хэмжээнд голчлон дулдуйдаж үндсэн үүрэгт ажлаа орхиж урилга, билет шалгагчийн төдий үүрэг гүйцэтгэдэг ажилтан ч цөөнгүй байна. Соёлын сургууль байгуулагдсанаас хойш клубийн эрхлэгчээр нийт 600 гаруй дунд мэргэжлийн хүн бэлтгэгдсэн боловч хорь хүрэхгүй хувь нь үүргийн дагуу ажиллаж байна. 

Бас МҮЭ-ийн Төв Зөвлөлийн шугамаар Ленинградын үйлдвэрчний эвлэлийн соёлын дээд сургуулийг 100 гаруй хүн төгссөнөөс ажилчны клуб. соёлын орднуудад дөнгөж таван хувь нь ажиллаж байна. Нэгэнт их хүч хөрөнгө, цаг зарж бэлтгэсэн боловсон хүчнээ мэргэжлийн дагуу ажиллуулдаггүйгээс болж хүн хүч дутсан, клубээс явуулах улс төр, соёл, урлаг, гэгээрлийн ажил чанаргүйдэж оронцоглогдож байна. 

Одоо нийт клубийн 90 хувь нь тайз гэрлийн болон дуу авианы, 80 шахам хувь нь байвал зохих соёл гэгээрлийн техник хэрэгслээр хангагдаагүй, хөгжим, тоног төхөөрөмж, техник хэрэгслийн захиалга, хуваарилалт нэг гарт төвлөрөөгүй, улсын хэмжээнд нэгдсэн бодлого явуулах ажиллагаа ч нэн хангалтгүй байгааг өөрчлөх цаг болжээ. Үүнд нэмэгдэл хүч хөрөнгө төдий л их шаардагдахгүй, гагцхүү нөөц бололцоогоо зөвөөр зохицуулан санаачилга гаргах, хүний хүчин зүйлийг дээш татах, соёлын жинхэнэ үүргийг гүйцэтгүүлэх л дутаж байна. 

Боломж нөхцөлөө дайчлан тодорхой ажил руу орж. шийдвэрлэхийн оронд элдэв хүсэлт, санал тавьсан төдийгөөр ажлаа хязгаарлаад хөдөлмөрчдийнхөө соёлын хэрэгцээг тоомсорлодоггүй сум, нэгдлийн удирдлагууд ажлынхаа ийм хуучирсан арга барилд дүгнэлт хийж шинэ сэтгэлгээгээр хандах ёстой. Ирэх жил БНМАУ-ын Ардын Их Хурлын 11 дэх удаагийн сонгуулийн дөрөвдүгээр чуулганаар төрийн захиргааны байгууллагаас хөдөлмөрчдийн дунд зохиож байгаа соёл, олон түмний ажлыг сайжруулах тухай асуудал авч хэлэлцэхээр шийдвэрлэсэн учир чуулганд бэлтгэх ажлыг орон даяар өрнүүлэх нь хойшлуулшгүй зорилт болж байна. 

Клубүүдийн үйл ажиллагааг идэвхжүүлж, соёлын үйлчилгээг сайжруулан, хүртээмж, чанарыг дээшлүүлэх зорилгоор аймгийн театр, чуулга, музей, номын сан, киноны байгууллагуудын мэргэжлийн хүмүүсээс бүрдсэн мэргэжил арга зүйн зөвлөмж туслалцаа үзүүлэх бригадуудыг сумдад гарган ажиллуулах, сумдын соёлын байгууллагуудыг үлгэр жишээ тохижуулж, << үзүүлэх сургууль, арга зүйн семинар зохион явуулах, нийт сумын соёлын байгууллагуудыг тэр түвшинд хүргэх ажил зохиоход болохгүй юм алга. Сумын клубүүд үзвэр үйлчилгээгээ болон соёлын тэргүүний ажилтнуудыг томилолтоор харилцан солилцох, зам бартаатай, зах бөглүү нутгийн хөдөлмөрчдөд соёл, урлагаар үйлчлэх урлагт ухуулгын морин, дугуйн хамтлаг ажиллуулах, орчин үеийн ухуулга гэгээрлийн тоног төхөөрөмжөөр клубийг тохижуулах зэрэг тэргүүн туршлагыг өргөн ашиглах нь нийт клубийн ажлыг сайжруулахад түлхэц өгнө. 

Орчин үеийн клуб нь номын сан, кино салбар, орон нутаг сурталчлах кабинет ( музей ) , төрөл бүрийн бүлгэм дугуйлан, ардын театр, чуулга багтаасан соёлын иж бүрэн төв болон хувирч байгаа уйл явц, тэдгээрийн зөвхөн нэрийг өөрчлөөд зогсохгүй арга ажиллагааг үндсээр нь шинэчлэн өөрчлөхийг шаардаж байна. 

Сумын соёлын зөвлөлийн гишүүд, клубийн идэвхтнүүдийн хийж гүйцэтгэх ажлыг тодорхой болгож. санал бодлыг ажилдаа тусгах, тэдэнд соёл, хүмүүжлийн ажил явуулах арга зүй эзэмшүүлж дадлагажуулах, сонгууль ажлыг нь дүгнэж урамшуулах, идэвхжүүлэх клубээс зохиож байгаа соёл, гэгээрэл, олон түмний ажлыг хүмүүсийн ахуй амьдрал, үйлдвэрлэлд ойртуулж сум, орны хамт олны өмнө дэвшигдэж байгаа цаг үеийн зорилтуудтай нягт холбон, хүмүүст ойлгомжтой, сонирхолтой хэлбэрээр зохион байгуулах талаар орон нутгийн намын байгууллагууд өдөр тутмынхаа анхаарлыг хандуулж үргэлж туслалцаа үзүүлж байвал зохино.

