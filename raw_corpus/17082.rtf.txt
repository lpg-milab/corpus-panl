№179 (17082)    
1988 оны долдугаар сарын 27.
Азийн амгалан байдлыг хангахын төлөө

Дэлхийн улс төрийн бодлого, олон улсын амьдралд Ази, Номхон далайн бүс нутгийн орнуудын гүйцэтгэж байгаа үүрэг өдөр ирэх тутам өсөн нэмэгдсээр байна. Өнөөдөр бүс нутагт түрэмгийлэх хандлага, үл итгэх байдал нэлээд газар авч, зэвсгээр, юуны өмнө цөмийн зэвсгээр хөөцөлдөх, түүнийг турших явдал үргэлжилж, цэрэг улс төрийн эвсэл холбоонууд устсан боловч зарим нь хэвээрээ үлдэж, бас нийгмийг байгуулахыг оролдох боллоо. Энд америкийн цэргийн баазууд тархан ЗХУ, социалист бусад орныг тойрон хүрээлсэн хэвээрээ байна. 

Ийм үед Азийн орнууд энх тайван, аюулгүй байдлыг бэхжүүлэх, зэвсэг хураах, өргөн яриа хэлцээ хийх, олон улсын амьдралыг ардчилахын төлөө тэмцэж байна. ЗХУКН-ын Төв Хорооны ерөнхий нарийн бичгийн дарга Михаил Горбачевын хоёр жилийн өмнө Владивостокт хэлсэн үгэндээ дэвшүүлсэн санал, санаачилгууд өнөөдөр бодитой үр дүнд хүрсээр байна. Зөвлөлтийн удирдагч энд хэлсэн үгэндээ Ази тивд бүх нийтийн аюулгүй байдлыг хангах, итгэлцлийг бий болгох ухаалаг арга замыг заасан нь сайхан нөлөө үзүүлсэн билээ. Европын туршлагыг Ази, Номхон далайн орнуудад хэрэглэхийг санал болгохын зэрэгцээгээр олон улсын аюулгүй байдлын бүх талыг хамарсан системийн болгох шинэ үйл явцад тус бүс нутгийг багтаах маш чухал санал дэвшүүлсэн юм. Одоогоос нэг жилийн өмнө Индонезийн << Мердека >> сонины асуултад зөвлөлтийн удирдагч өгсөн хариултдаа ч дэлхийн Бөмбөрцгийн энэ районд найдвартай энх тайван байдал тогтоох үндсийг дахин тодорхойлов. 

Цөмийн зэвсгийг хураах нь өнөө үеийн язгуур асуудал мөн гэж Ази тивийн улс гүрнүүд үзэж байна. Адилхан аюулгүй байх, ардчилсан ёсоор аж төрөх, харилцан ашигтай хамтран ажиллах шударга зарчмын үндсэн дээр дэлхий ертөнцийг үй олноор хөнөөх зэвсэг хүчирхийлэлгүй болгох эрхэм дээд зорилгод хүрэхгүйн төлөө манай бүс нутгийн улс түмэн шийдвэртэй тэмцэж байна. 

Дэлхий ертөнц хуваагдашгүй бөгөөд улам бүр харилцан шүтэлцээтэй болж байгаа нь хөгжлийн өнөөгийн онцлогтой. Дунд болон ойр тусгалтай пуужинг тусгах тухай зөвлөлт, америкийн гэрээ хүчин төгөлдөр болсон нь зэвсэглэлээр хөөцөлдөхийг зогсооход болон зэвсэг хураах цоо шинэ чиглэлийг нээлээ. Энэ нь Ази тивийг ч нэгэн адил хамарч байна. Одоогийн Нөхцөлд олон улсын аюулгүй байдлыг найдвартай хангаж, улс түмэн бие даан, ёс төртэй, эрх чөлөөтэй оршин тогтнох эрхийг хэрэгжүүлэхийн тулд дайн, энхийн асуудалд хандах шинэ хандлага, улс төрийн шинэ сэтгэлгээг эзэмших нь хэзээ хэзээнээс ч илүү чухал болж байгааг Ази тивийн ихэнх улс гүрэн гүнзгий анхаарч идэвхтэй үйл ажиллагаа өрнүүлж байна. 

Варшавын гэрээнд оролцогч улсууд зэвсэглэл, зэвсэгт хүчийг хорогдуулах тухай томоохон гэрээ хэлэлцээр нэн даруй байгуулж аюулгүй, тогтвортой байдлыг бэхжүүлэх зорилгоор хүч чармайлтаа. нэгтгэж, энэ замаар урагшаа ахихад бэрхшээл учруулж болох ямарваа ажил явууллагаас түдгэлзэхийг НАТО-гийн гишүүн улсууд, дэлхийн шинэ хамтын нийгэмлэгт уриаллаа. Ази тивд Европынх шиг бие биеийн өөдөөс сөрөн зогссон цэргийн эсрэг том эвсэл байхгүй хэдий боловч улс орнуудын харилцаа, бүс нутгийн хувьд олон эгзэгтэй асуудал байгаа тул Варшавын гэрээний орнуудын уриалгыг Ази, Номхон далайн бүс нутгийн улс түмэн гадаад бодлогодоо анхаарч үзэх нь зүйн хэрэг юм. 

Варшавын гэрээний орнуудын уриалгын гол утга нь сөргөлдөн байгаа хоёр эвслийн хүчийг хорогдуулах замаар тэнцүү болгох, тэнцүү болсны нь дараа аль аль талын зэвсэгт хүчийг тус бүр 500 мянган хүнээр зэвсгийнх нь хамт хорогдуулах, эцэст нь зэвсэгт хүч ердийн зэвсгийг цаашид хорогдуулан, хоёр талын зэвсэгт хүчинг зөвхөн батлан хамгаалах шинжтэй болгох явдал юм. Энэ санал нь Азийн орнуудад ч гэсэн зэвсэгт хүчийг зөвхөн батлан хамгаалах хэмжээнд байлгах талаар анхааран хэрэгжүүлүүштэй сайхан санаачилга мөн. 

Нөхөр Михаил Горбачев Владивосток хэлсэн үгэндээ << ЗСБНХУ бол Ази болон Номхон далайд цэргийн бүлэглэлүүдийг татан буулгаж, гадаадын цэргийн бааз байлгахгүй байхыг, бусад улсын нутгаас цэрэг гаргахыг тууштай баримталдаг юм >> гэж мэдэгдэн билээ. Энэ талаар ЗХУ маш тодорхой алхам хийж байгааг зөвхөн Афганистанаас цэргээ татаж байгаа үйл явцаас харсан ч тодорхой байна. Афганистанд үндэсний эвлэрлийн бодлого хэрэгжихэд саад тотгор хийх, ахан дүүсээ алан хядсан фронтгүй дайныг улам газар авахуулах гэсэн хэт даврагчдын хорт шуу оролдлого идэвхжиж байна. Гал зогсоох тухай НҮБ-ын Аюулгүйн Зөвлөлийн тогтоолыг Иран, Ирак хоёр хэрэгжүүлэхийг зөвшөөрсөн боловч байлдааны ажиллагаа зогсоогүй байна. Ойрхи Дорнод, Персийн буланд байдал ноцтой хэвээрээ байна. Өмнөд Солонгос, Японд америкийн цэрэг, цэргийн зэвсэг техник улам нэмэгдэж тэнд миллитарчлах үйл явц даамжирсаар байна. Энэ бүхний эсрэг Азийн социалист орнууд. энхийг эрхэмлэгч улс гүрнүүд нэгдмэл тэмцлээ улам эрчимжүүлж байна. 

Зүүн өмнөд Азид кампучийн асуудлыг ухаалгаар шийдвэрлэх, тэнд үндэсний эвлэрлийн бодлого хэрэгжих нөхцөлийг хангахыг Энэтхэг - хятадын хойгийн орнууд үнэн голоосоо сонирхож байна. Кампучид байгаа вьетнамын сайн дурынхны тэн хагасыг энэ онд багтаан гаргаад, үлдэх хэсгийг нь 1989 оны сүүлч, 1800 оны эхээр гаргаж дуусгах бөгөөд нөхцөл байдал тогтворжоод ирвэл түүнээс ч наана сайн дурынхнаа гаргах тухай вьетнамын саналыг Азийн улс гүрнүүд дэмжин сайшааж байна. Одоо кампучийн эргэн тойрны асуудлаар Индонезэд албан биш уулзалт болж, түүнд Ази, далайн хэд хэдэн орон оролцож байгаа нь АСЕАН, Энэтхэг - хятадын хойгийн улс орнууд ойртох, бие биеэ ойлгох харилцан ашигтай хамтын ажиллагаа хөгжүүлэх, улмаар бүс нутгийн улс төрийн уур амьсгалыг эрүүлжүүлэхэд чухал түлхэц болно гэж улс түмэн үзэж байна. Ази, Номхон далайн бүс нутагт энх тайван, тогтвортой байдлыг бататган, хамтын ажиллагаа хөгжүүлэх нь манай улсын гадаад бодлогын нэг гол чиглэл байсан, байх ч болно. 

