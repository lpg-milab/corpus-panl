Түлш, эрчим хүчний яамны 100 хоногт

Монгол Улсын Засгийн газар шинээр эмхлэн байгуулагдсанаас хойшхи 100 хоногийн хугацаанд Түлш, эрчим хүчний яамнаас Засгийн газрын үйл ажиллагааны хөтөлбөр, тэргүүлэх чиглэл, эдийн засаг, нийгмийг хөгжүүлэх үндсэн чиглэлд тусгагдсан зорилт, арга хэмжээг хэрэгжүүлэх, улс орны өсөн нэмэгдэж байгаа түлш, эрчим хүчний хэрэгцээг хангах, эрчим хүчний шинэ эх үүсвэр бий болгох, агаарын бохирдлын асуудлыг шийдвэрлэх, сэргээгдэх эрчим хүчийг хөгжүүлэхэд гол анхаарлаа чиглүүлэн ажиллаж байна.
ТҮлш, эрчим хүчний талаар төрөөс баримтлах бодлогыг боловсрууллаа Монгол Улсын төрөөс эрчим хүчний талаар баримтлах бодлогын баримт бичгийг боловсруулж, ойрын, дунд болон урт хугацааны зорилт, хэрэгжүүлэх ажлын чиглэлийг тодорхойлон ТЭХ-ний сайдын зөвлөлийн хуралдаанаар хэлэлцэж, Засгийн газрын хуралдаанаар тогтоол шийдвэр гаргуулж улмаар үндэсний Аюулгүй Байдлын Зөвлөлд танилцуулахаар ажиллаж байна. Улаанбаатар хотын эрчим хүчний хэрэглээ жил ирэх тутам өсөн нэмэгдэж, дулаан хангамжийн асуудлыг шийдвэрлэхэд одоогийн эх үүсвэрүүдийн хүчин чадал хүрэлцэхгүй болсон тул эрчим хүчний шинэ эх үүсвэрийг Улаанбаатар хотын зүүн хэсэгт барихаар төлөвлөн ажиллаж байна. Эрчим хүчний шинэ эх үүсвэрийн зураг төсөл, барилгын ажлын тендерийн баримт бичгийг боловсруулах ажлын хэсгийг томилж, ажлыг эхлүүлээд байна. Шивээ-Овоогийн нүүрсний орд газрын тусгай зөвшөөрлийн маргаантай асуудлыг судлан дүгнэлт гаргах чиглэлийн яам дундын ажлын хэсэг томилон ажиллуулж Ерөнхий сайдын захирамжийн төсөл, ажлын удирдамж, бүрэлдэхүүнийг томилох тухай санал боловсруулж Засгийн газарт хүргүүллээ. Уг асуудлаар Төрийн өмчийн хороо, ҮХЯ болон холбогдох бусад байгууллагуудтай хамтран ажиллаж байгаагийн зэрэгцээ Шивээ-Овоогийн нүүрсний орд газрыг түшиглэн барих түлш, эрчим хүчний цогцолборын асуудлаар ажлын хэсгийг шинэчлэн байгууллаа. "Төрийн болон орон нутгийн өмчийн хөрөнгөөр бараа, ажил, үйлчилгээ худалдан авах" тухай хуулийн дагуу 2008 оны улсын төсвийн хөрөнгө оруулалтаар баригдах эрчим хүчний барилга байгууламжийн гүйцэтгэгчийг сонгох тендерийн үнэлгээний хороодыг Төрийн нарийн бичгийн даргын тушаалаар байгуулж, зураг төслийн ажил нь бэлэн болсон 19 обьектын барилга угсралтын ажлын гүйцэтгэгчийн тендерийн асуудлыг шийдвэрлэж нийтэд мэдээлж, гэрээ байгуулан ажлыг эхлүүлж байна. Монгол Улсын 2008 оны төсвийн тухай хуулиар батлагдсан Монгол Улсыг хөгжүүлэх сангийн хөрөнгөөр санхүүжүүлэх төсөл арга хэмжээ, барилга, байгууламжийг хэрэгжүүлэх зорилгоор 2008 онд 0,4 кВ-ын цахилгаан дамжуулах агаарын шугамыг шинэчлэх 127 сум болон хөрөнгийн хэмжээг Түлш, эрчим хүчний сайдын тушаалаар батлан сумдын цахилгаан дамжуулах агаарын шугамын шинэчлэлийн гүйцэтгэгчийг сонгох ажлыг эхлүүлэн ажиллаж байна. Дорноговь аймгийн Зүүнбаян-Хөвсгөл, Ховд аймгийн Мянгад-Манхан, Манхан-Зэрэг, Зэрэг-Дарви, Манхан-Чандмань сум, Увс аймгийн Улаангом-Малчин, Малчин-Хяргас, Хяргас-Баруунтуруун, Хяргас-Зүүнговь, Хөвсгөл аймгийн Арбулаг, Төмөрбулаг сумдыг цахилгаан дамжуулах агаарын шугамаар холболоо Эгийн голын Усан цахилгаан станцыг барих нь байгаль орчны нөлөөлөл болон эдийн засгийн үр ашгийн хувьд өнөөгийн нөхцөлд тохиромжгүй, Хятадын талтай хийж байгаа хэлэлцээний нөхцөл нь Монгол Улсын Засгийн газар, БНХАУ-ын Засгийн газрын хооронд 2005 онд байгуулсан 300.0 сая ам.долларын экспортын хөнгөлөлттэй зээлийн ашиглалтын талаархи Зээлийн ерөнхий хэлэлцээртэй зөрчилдөж хүлээж авах боломжгүй гэж үзсэн тул Эгийн голын усан цахилгаан станцын төслийг уг зээлээр хэрэгжүүлэхтэй холбогдсон ажлыг зогсоох талаар Улсын Их Хурлын холбогдох байнгын хороогоор хэлэлцүүлэхээр тогтлоо. Түлш, эрчим хүчний салбарт УИХ, Засгийн газраас баталсан "Монгол Улсын эрчим хүчний нэгдсэн систем", "100000 нарны гэр", "Шингэрүүлсэн шатдаг хий", "Сэргээгдэх эрчим хүчний үндэсний хөтөлбөр"-үүд хэрэгжиж байгаагийн дээр "Нүүрс" хөтөлбөрийг эцэслэн боловсруулж Улсын Их Хурлаар хэлэлцүүлэхээр өргөн бариад байна. Засгийн газрын 2008 оны хоёрдугаар сарын 20-ны өдрийн хуралдаанд "Шингэрүүлсэн шатдаг хий" хөтөлбөрийн хэрэгжилтийн явцыг танилцуулж, хуралдаанаас хөтөлбөрийн хэрэгжилтийг эрчимжүүлэх талаар гаргасан шийдвэрийн дагуу холбогдох газрууд /БОЯ, БХБЯ, Нийслэлийн Засаг даргын тамгын газар г.м/-тай хамтран шингэрүүлсэн шатдаг хийг ахуйн хэрэглээ, дулаалга, автотээврийн хэрэгсэлд ашиглах арга хэмжээг өргөжүүлэх чиглэлээр тодорхой арга хэмжээг авч хэрэгжүүлж байна. Тамсагийн сав газрыг ашиглах, нүүрснээс шингэн түлш гаргах судалгаа, танилцуулгыг Шинжлэх Ухааны Академийн Хими, технологийн хүрээлэнгийн эрдэмтэдтэй хамтран боловсруулж, Монгол Улсын Ерөнхий сайдын дэргэдэх Шинжлэх ухаан, техникийн зөвлөлийн хурлаар хэлэлцүүлэв. Түлш, эрчим хүчний салбарт гадаад орон, олон улсын байгууллагын зээл, тусламжаар хэрэгжиж буй "Эрчим хүчний хөтөлбөр-1 төсөл, "Дөргөний УЦС-ыг барих төсөл", "Тайширын УЦС-ыг барих төсөл", "Дамжуулах сүлжээний шинэчлэлт төсөл", "Эрчим хүчний төсөл", "Эрчим хүчний үр ашиг-1", "Богдын голын УЦС-ын шинэчлэлтийн төсөл", "Хөдөөгийн цахилгаан хангамжид Сэргээгдэх эрчим хүчийг ашиглах төсөл", "Улиастайн шугам сүлжээний шинэчлэлтийн төсөл", "Цахилгаан тоног төхөөрөмжийг шинэчлэх төсөл", "Сэргээгдэх эрчим хүчний ашиглалтыг дэмжих төсөл", "Эрчим хүчний системийн үр ашиг төсөл"-ийн хэрэгжилтийн явцыг яамны удирдлагын түвшинд төсөл нэг бүрээр хэлэлцэж, төслийн үр ашгийг нэмэгдүүлэх, хэрэгжилтийн явцыг эрчимжүүлэх талаар холбогдох шийдвэрүүдийг гаргаж Дөргөн, Тайширын Усан цахилгаан станцын эхний ээлжийг 2008 оны зургадугаар сард багтаан ашиглалтад оруулахаар шийдвэрлээд байна. Агаарын бохирдлыг бууруулах талаар ойрын хугацаанд арга хэмжээ авна Улаанбаатар хотын агаарын бохирдлыг бууруулах асуудлыг Засгийн газрын хуралдаанаар хэлэлцүүлж, "Агаарын бохирдлыг бууруулах талаар ойрын хугацаанд авах зарим арга хэмжээний тухай" Засгийн газрын 2008 оны 14 дүгээр тогтоол гаргуулав. Дээрх тогтоолыг хэрэгжүүлэх зорилгоор төрийн байгууллагын үйл ажиллагааг уялдуулан зохицуулах, удирдан зохион байгуулах, хяналт тавих үүрэг бүхий үндэсний хорооны бүрэлдэхүүн, дүрэм, журмыг боловсрууллаа. Түлш, эрчим хүчний яамнаас нүүрсийг дулааны аргаар боловсруулах ажлыг эрчимжүүлж, Улаанбаатар хотын гэр хорооллын хэрэгцээнд болон халаалтын зууханд түлш нийлүүлэх ажлыг зохион байгуулах, стандартын шаардлага хангасан, чанарын өндөр үзүүлэлттэй коксон түлшний үйлдвэрлэлийг төрөөс хөхиүлэн дэмжих, эдийн засаг, татварын хөнгөлөлт үзүүлэх чиглэлээр эрх зүйн орчин бүрдүүлэх, коксон түлшийг хэрэглэгчдэд хүргэх, түгээх зорилгоор борлуулалтын сүлжээ цэг байгуулахаар ажиллаж, 2009 оны өвлийн улирлаас хотын гэр хорооллын хэрэглэгчдийг коксон түлшээр хангах зорилт тавьж хэрэгжүүлэхээр ажиллаж байна. Түлш, эрчим хүчний салбарын орон сууц хөтөлбөр" хэрэгжинэ "Ажлын хариуцлагыг сайжруулах тухай" Төрийн нарийн бичгийн даргын 2007 оны 136 дүгээр тушаалын дагуу улсын төсвийн болон "Монгол улсыг хөгжүүлэх сан"-гийн хөрөнгө оруулалт, төсвийн тодотгол, гадаадын төслийн санхүүжилтээр хэрэгжүүлсэн тендерийн болон шууд гэрээний ажлын тайланг холбогдох хуульд заасны дагуу гаргаж тайлагнахыг холбогдох газруудад даалгаж биелэлтийг тогтмол гаргуулж байна. Орон сууц хүссэн өргөдөл эрс нэмэгдэж байгаатай холбогдуулан салбарын үйлдвэр, компаниудын саналыг авсны үндсэн дээр "Түлш, эрчим хүчний салбарын орон сууц хөтөлбөр"-ийг боловсруулан баталж, хэрэгжүүлэх ажлыг эхлүүлээд байна. Гадаад харилцаа, хамтын ажиллагаагаа ӨргӨжҮҮлнэ Түлш, эрчим хүчний сайд Ч.Хүрэлбаатар 2008 оны нэг дүгээр сарын 22-нд АНУ-аас тус улсад суугаа Онц Бөгөөд Бүрэн Эрхт Элчин сайд Марк Минтоныг хүлээн авч уулзаж түлш, эрчим хүчний салбарыг хөгжүүлэхэд нэн түрүүнд анхаарч буй асуудлуудыг дэлгэрэнгүй танилцуулав. Тухайлбал Улаанбаатар хотын агаарын бохирдол, тус салбар дахь хувийн хэвшлийн оролцоо, түүхий нүүрсийг орлох утаагүй шахмал түлш хэрэглэх, шинэ эх үүсвэр олох, эрчим хүчний салбарын санхүүгийн чадавхийг сайжруулах, үнэ тарифийг шат дараатай шинэчлэх, өөрчлөх тухай зэрэг асуудлаар санал солилцлоо. Элчин сайд Марк Минтон эрчим хүч, нүүрсний үйлдвэрлэлийн эх үүсвэр, салбарын чадавхийг бэхжүүлэх болон хувийн хэвшлийн оролцоог дэмжих нь чухал бөгөөд богино хугацаанд том зорилго тавьсныг сайшааж хамтран ажиллах боломжтой тул аль болох нэн чухал, эрсдэлтэй арга хэмжээг сайжруулах зэрэг бодлогын хувьд дэмжлэг үзүүлэхээ илэрхийлсэн. Мөн Элчин сайд эрчим хүчний тав дахь эх үүсвэр, түүхий нүүрсийг орлох түлш, нүүрсийг хийжүүлэх болон шингэрүүлэх, эрчим хүч гаргах дэвшилтэт технологи, БНХАУ-тай хамтран хэрэгжүүлж буй Дулааны цахилгаан станц байгуулан эрчим хүч экспортлох төсөл болон түлш, эрчим хүчний салбарын компаниудын хувьчлалын асуудлаар саналаа илэрхийллээ. Монгол Улсын Ерөнхий сайд С.Баярын ОХУ-д хийх албан ёсны айлчлалын үеэр түлш, эрчим хүчний чиглэлээр ОХУ-тай хамтран ажиллах асуудлуудыг боловсрууллаа. 
