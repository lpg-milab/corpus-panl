 №290 (16567)       
1986 оны арван хоёрдугаар сарын 4.
Ирээдүйгээ бэлтгэх нь

Бид XXI зуунд ажиллаж, амьдрах хүмүүсийг одоо сургаж бэлтгэх тухай ярилцаж байгааг мартаж болохгүй. Энэ бол амар хялбар биш боловч цаг алдалгүй боловсруулж, дэс дараатайгаар заавал шийдвэл зохих том зорилт мөн >> гэж нөхөр Ж. Батмөнх МАХН-ын XIX их хурал дээр хэлсэн билээ. Намаас дэвшүүлсэн зорилтыг удирдлага болгож, << Сургуулийн системийг боловсронгуй болгох тухай >> сэдвийг Намын Төв Хороо бүх ард түмнээр хэлэлцүүлэн саяхан баталж тогтоол гаргалаа. 

Сургуулийн системийг боловсронгуй болгохын үндсэн зорилт бол боловсрол, шинжлэх ухаан, үйлдвэрлэлийн интеграцийг хүчтэй болгож, өсвөрийн үеийг сургаж хүмүүжүүлэх, амьдрал, хөдөлмөрт бэлтгэх ажлыг үндсээр нь сайжруулахад оршино. 

Социалист эх орныхоо өсвөр үеийг бүх талын өвтэгш хүмүүжилтэй болгон төлөвшүүлэх намын программыг хэрэгжүүлэх, суралцагчдад шинжлэх ухааны мэдлэг, олгохын хамт үйлдвэрлэл, хөдөлмөрийн хүмүүжил, мэргэжлийн баримжаа зэв төлөвшүүлэхэд ардын боловсролын систем түүнийг боловсронгуй болгох асуудал онцгой ач холбогдолтой билээ. Юуны өмнө сургалт хүмүүжлийн ажлын агуулгыг өргөтгөн, сургуулийн бүтэц, сургалт хүмүүжлийн ажлын залгамж холбоог бүх шатанд сайжруулах, суралцагчдын ерөнхий боловсролын түвшинг дээшлүүлэх явдлыг тэдэнд мэргэжлийн бэлтгэл олгохтой нягт холбож, хөдөлмөр, политехникийн нэгдмэл сургуулийн тухай В. И. Лениний сургаалыг нийгмийн хөгжлийн өнөөгийн нөхцөлд бүтээлчээр хөгжүүлэн, хэрэгжүүлэхэд << Сургуулийн системийг боловсронгуй болгох тухай >> намын баримт бичгийн мөн чанар оршино. Сургалт хүмүүжлийн ажлыг үйлдвэрлэлтэй улам нягт холбож, сурагчдад хөдөлмөрийн бэлтгэл, хүмүүжил олгох ажил сургуулийн амьдралын бүрэлдэхүүн хэсэг болж чадсанаар социалист нийгэмд хөдөлмөр бол хүний хэрэгцээ, нэр төрийн хэрэг гэдэг зарчмыг хэрэгжүүлэхэд өсвөр үеийг бэлтгэж, манай сурган хүмүүжүүлэх үйл ажиллагаанд чанарын өөрчлөлт гаргах боломж бүрдүүлнэ. 

Суралцагчдыг амьдрал, хөдөлмөрт бэлтгэх зорилтыг хэрэгжүүлэхэд сургууль, хөдөлмөрийн хамт олны хамтын үйл ажиллагааг шинэ шатанд гаргаж, үйлдвэр, аж ахуйн газрыг сургуулийн сайн туслагч төдийгүй мэргэжилтнийг залгамжлагчдыг бэлтгэх чухал зорилтыг биелүүлэхэд үнэхээр ажил хэрэгч холбоотон байхад нь түлхэц өгч чадна. Үйлдвэр, аж ахуйн газар сурагчдад хөдөлмөрийн дадал, мэргэжлийн баримжаа олгох ажлыг удирдан зохион байгуулах, ажлын байр, шаардагдах тоног төхөөрөмж, эд материалаар хангахад хүлээсэн үүргээ нэр төртэй биелүүлэх ёстой бөгөөд сургууль ч залуу үед олгох олонхи мэдлэгийг практиктай нягт холбон, сургалтын өгөөжийг эрс дээшлүүлэх боломжоо өргөтгөнө. Өсвөрийн үеийг амьдрал, хөдөлмөрт бэлтгэх ажилд сургууль, хөдөлмөрийн хамт олон, гэр бул ийнхүү нэгдмэл хандах нь боловсрол, үйлдвэрлэлийн интеграцийг хангах шийдвэрлэх нөхцөл болох юм. 

Хүүхдийг долоон настайгаас нь сургуульд сургах зорилтыг хэрэгжүүлэхэд сургуулийн өмнөх насны хүүхдийн байгууллагыг бэхжүүлж, тийм насны хүүхдийг нийгмийн хүмүүжлээр хамрах хүрээг өргөтгөхөд шинэ өндөр шаардлага тавигдаж байгаа учир холбогдох яам, үйлдвэр, аж ахуйн газар бүр дээрх зорилтын материаллаг хангамжийг бэхжүүлж, хүүхдийн цэцэрлэг, ясли хөрөнгөөрөө барих ажлыг идэвхтэй санаачлан хийж, үүнийг эдийн засгийн тов байгууллагуудаас тодорхой туслалцаа дэмжлэг үзүүлэх замаар шийдвэрлэх ёстой. 

Сургуулийн системийг боловсронгуй болгох зорилтыг гардан гүйцэтгэх гол хүч нь манай хөдөлмөрчдийн хэд хэдэн үеийг сургаж хүмүүжүүлсэн багш, сурган хүмүүжүүлэгчид бөгөөд эх орон тэдэнд улам өндөр найдлага тавьж байна. Боловсролын байгууллагын хувьд чанарын цоо шинэ том зорилт ийнхүү дэвшигдсэнийг амьдралд хэрэгжүүлэхийн тулд багш, сурган хүмүүжүүлэгчид нийгмийн хариуцлагаа өндрөөр ухамсарлахын зэрэгцээ боловсрол, мэргэжлээ тэрчлэн заах аргаа төгөлдөржүүлж, сурган хүмүүжүүлэх хамт олны дунд бүтээлч шинэ уур амьсгалаар сургалтын идэвхтэй хэлбэрийг практикт өргөн хэрэглэж, сэтгэлгээ, арга барилдаа өөрчлөлт гаргахыг цаг үе шаардаж байна. 

Ардын боловсролын системийн бүхий л түвшинд удирдлагыг боловсронгуй болгохгүйгээр шинэ өндөр зорилтыг амжилттай шийдвэрлэж чадахгүй тул боловсролын байгууллага, сургуулийн удирдах ажилтан, сургалт хүмүүжлийн ажлыг шинжлэх ухааны үндэстэй зохион байгуулах чадвараа дээшлүүлж, зөвлөлтийн болон ах дүү социалист бусад орны шилдэг туршлага, шинэлэг ололтыг шургуу эзэмших ёстой. 

Сургуулийн системийг боловсронгуй болгох нь сурган хүмүүжүүлэх шинжлэх ухааны байгууллага, багш бэлтгэдэг дээд, тусгай мэргэжлийн дунд сургуулиудын үйл ажиллагааг эрс өөрчлөн сайжруулахыг шаардаж байна. Багш бэлтгэх, давтан бэлтгэх системийг өөрчлөн сайжруулахын сацуу тэдний бие дааж мэдлэгээ дээшлүүлэхэд нь зориулсан шинжлэх ухаан, заах арга зүйн ном зохиол, гарын авлага, үзүүлэн таниулахыг ч шинэ өндөр түвшинд боловсронгуй, хүрэлцээтэй болгох хэрэгтэй байна. 

Хуучирсан сурах бичиг, гарын авлагаар аргацаах, эсвэл багш сурган хүмүүжүүлэгчдийн сэтгэлгээг шинэ шаардлагад бүрэн хандуулахгүйгээр сургалтад өөрчлөлт хийх аргагүй билээ. 

Өсвөрийн үеийг сургаж хүмүүжүүлэх ажлын үр дүн нь сургууль, хөдөлмерийн хамт олон, сургуулиас гадуурхи хүмүүжлийн байгууллагын нягт хамтын ажиллагаанаас шалтгаалах учраас нам, улс олон нийт, ардын боловсролын байгууллагуудын нэгдсэн чармайлт нэн чухал болж байна. 

Сургуулийн системийг боловсронгуй болгох зорилтыг хэрэгжүүлэхэд Намын Төв Хорооны сэдвийн төслийг хэлэлцэх явцад гарсан тодорхой саналуудыг ажил болгох, шүүмжлэгдсэн дутагдлыг арилгах чиглэлээр бодитой арга хэмжээ авч, сургууль, гэр бүл, хөдөлмерийн хамт олны нягт нэгдмэл ажиллагааг хангахын тулд нам, улс, олон нийтийн байгууллагын шинэ зорилтын өндөр түвшинд ажлаа өөрчлөн сайжруулах хэрэгтэй байна. 

