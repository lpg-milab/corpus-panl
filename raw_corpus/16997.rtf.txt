№94 (16997)     
1988 оны дөрөвдүгээр сарын 19.
ТӨСЛИЙН ХҮЧ ЧАДАЛ

Хүн амыг хүнсний зүйлээр, хөнгөн үйлдвэрийг хэрэгцээт түүхий эдээр хангахад ЗХУ болон социалист бусад орны тусламжтайгаар барьж байгуулсан хөдөө аж ахуйн байгууламжууд шийдвэрлэх үүрэг гүйцэтгэж байна. 

Манай оронд ЗХУ-ын хүч хөрөнгөөр болон техник, эдийн засгийн тусламжтайгаар байгуулсан гучаад сангийн аж ахуй, тэжээлийн аж ахуй, хөдөө аж ахуйн гурван нэгдэл, саалийн механикжсан 36 ферм, бордооны томоохон хоёр аж ахуй, инженерийн хийцтэй 140 гаруй услах байгууламж үр бүтээлтэй ажиллаж байгаа юм. Эдгээр нь 1987 оны байдлаар хөдөө аж ахуйн улсын салбарт үйлдвэрлэсэн үр тарианы 56, төмс, хүнсний ногооны 55, махны 60, сүүний 80-аад хувийг тус тус үйлдвэрлэж, мал аж ахуй, газар тариаланд дэвшилттэй горим, шинжлэх ухааны ололт, туршлага нэвтрүүлэх, үйлдвэрлэлийг эрчимжүүлэн хөгжүүлэх өргөн боломж олгож байна. Өнгөрсөн оны ажлын ур дүнгээр Төв аймгийн Борнуурын сангийн аж ахуйн төвийн саалийн механикжсан фермийнхэн үнээ бүрээсээ 3500 литр сүү, Өвөрхангай аймгийн Хархорины услах байгууламж га тутмаас 31, 2 центнер үр тариа. Говь-Алтай аймгийн Халиун сумын Ёлтонгийн услах байгууламж га бүрээс 89 центнер малын тэжээлийн ургамал авч төслийн хүч чадлаа давуулан ЭЗХТЗ-ийн гишүүн орнуудын дундаж үзүүлэлтэд хүрч чадлаа. 

Ийм ахиц байгаа боловч төслийн хүч чадлаа бүрэн эзэмшихийн төлөө хөдөө аж ахуйн байгууллагуудын хүч чармайлт, хийж байгаа ажил жигд биш байна. Сангийн аж ахуйн олонхи нь мал аж ахуйн бүтээгдэхүүний үйлдвэрлэл, эдийн засгийн үр ашгаар. бордооны аж ахуйн наяад хувь нь улсад нийлүүлэх махны дундаж жингээр. саалийн механикжсан фермийн 70 хувь нь нэг үнээнээс саах сүүгээр. инженерийн хийцтэй услах байгууламжийн жар гаруй хувь нь гагаас авах ургацын хэмжээгээр төслийнхөө хүч чадалд. хүрээгүй байна. Нэгэнт суурилуулсан хүч чадлыг бүрэн эзэмшиж чадахгүй байгаагаас 1987 онд 48, 6 мянган тонн үр тариа, 11, 5 мянган тонн мах, 13, 4 сая литр сүү, 795 тонн ноос нэмж үйлдвэрлэх боломж алджээ. Баянхонгор аймгийн Байдрагийн сангийн аж ахуй, Улаанбаатар хотын давшил сангийн аж ахуйн Бөхөгийн голын услах байгууламж. Төв аймгийн Жаргалантын сангийн аж ахуйн Талбулагийн саалийн механикжсан ферм төслийн хүч чадлаа эзэмших талаар тун хангалтгүй ажиллаж байна. 

Дээр дурдсан аж ахуй, байгууламжууд хөдөө аж ахуйд үйлдвэрлэлийн аргаар бүтээгдэхүүн гаргах боломж бий болгож байгаагаараа онцлогтой бөгөөд маш чимхлүүр нарийн ажиллагаа шаарддаг юм. Тиймээс үйлдвэрлэлийн дамжлага бүр дээр хариуцлагыг өндөржүүлж, дэг журмыг нарийн баримтлав ажиллах хэрэгтэй болдог. Гэтэл мал аж ахуй, газар тариалангийн үйлдвэрлэлийн горимыг зөрчиж, үйлдвэрлэл техник, аж ахуй, зохион байгуулалтын шаардлагатай арга хэмжээг авч хэрэгжүүлэхгүй байгаагаас төслийн хүч чадлаа бүрэн ашиглахгүй байна. Тухайлбал, саалийн механикжсан ферм үйлдвэрлэлийнхээ горимыг аль нэг шат дамжлага дээр алдаж байснаас үнээ хээл хаях, сувайрах, зүй бус шалтгаанаар хорогдох нь нэмэгдэж өнгөрсөн жил фермүүдийн дунджаар тугал бойжуулалт төсөлд зааснаас 26 хувиар доогуур байлаа. Энэ нь эцэстээ сүү үйлдвэрлэлийн төслийн хүч чадлыг дутуу эзэмшихэд хүргэсэн байна. 

Төслийн хүч чадлыг бүрэн эзэмшихэд нөлөөлдөг зүйлс, тэдгээрийн шалтгаан, авах арга хэмжээний талаар эдийн засгийн төв байгууллага, холбогдох яам, тухайн аймаг, аж ахуйн намын хороо, АДХ-ын гүйцэтгэх захиргаадад судлан боловсруулж тооцоолсон олон материал байдаг юм. Одоо тэр цаасан дээрх тоог үр дүнтэй амьд ажил болгон зохион байгуулах хэрэгтэй. Юуны өмнө ЗХУ-ын тусламжтайгаар барьж байгуулсан аж ахуйнуудын техник, эдийн засгийн үндэслэлийг тодотгох, төслийн хүч чадлын эзэмшсэн байх үзүүлэлт бүрийг тодорхойлох, алдагдлыг арилгах, хүч чадлыг бүрэн эзэмшихийн тулд эхний ээлжинд хийх ажлынхаа талаар Хөдөө аж ахуй, хүнсний үйлдвэрийн Яам, ЗХУын холбогдох байгууллагын удирдлагын хамтарч баталсан төлөвлөгөөнд тусгасан асуудал бүхнийг хугацаанд нь чанартай биелүүлэх хэрэгтэй байна. 

Дээр дурдсан аж ахуйнууд нь материаллаг баазын бэхжилт, фонд зэвсэглэмжийн хэмжээгээр ЗХУын хамтрал, сангийн аж ахуйнуудын дунджид хүрээд байгаа юм. Тэгсэн атлаа бараг тэн хагас нь жил бүр алдагдалтай ажиллаж байгаа нь нэгэнт бий болгосон хөрөнгийн өгөөж туйлын хангалтгүй байгаагаар тайлбарлагдана. Иймд аж ахуйг эдийн засгийн аргаар удирдах, үйлдвэрлэлийн салбар нэгж бүрт арвич хямгач арга ажиллагааг нэвтрүүлэн. тооцооны зарчмыг тууштай хэрэгжүүлэх нь зүйтэй. Зардлыг хэмнэх, нэгж бүтээгдэхүүний өөрийн өртгийг хямдруулахын төлөө тэмцэл хангалтгүй байна. Өөрт байгаа хүч чадлаасаа доогуур төлөвлөсөн атлаа гол нэр төрлийн бүтээгдэхүүний нь өөрийн өртөг 1987 онд тэдгээр аж ахуйд ихээхэн өндөржжээ. 

Аж ахуй бүр нөөц бололцоогоо дайчлан ашиглаж дороосоо төлөвлөдөг шинэ журамд шилжиж байгаа өнөө үед эдийн засаг, нийгмийн хөгжлийн төлөвлөгөө зохиохдоо төслийн хүч чадлаас доогуур үзүүлэлт авдаг нь цаашид давтаж болохгүй дутагдал юм. 

Хөдөө аж ахуйн ажлыг хамт олноороо, сууриараа. гэр бүлээрээ гэрээлж гүйцэтгэдэг хэлбэр, төлөвлөж өгсөн шууд зардлыг чекээр хянадаг аргыг зөвлөлтийн хүч хөрөнгөөр тохижуулсан, барьж байгуулсан аж ахуйнуудад бүр ч үлгэр жишээ нэвтрүүлэх бололцоо бий. 

Төслийн хүч чадлыг дутуу ашигладаг аж ахуйн нам, захиргааны байгууллагын удирдах ажилтан, мэргэжилтэн нар өөрсдийн ажлын арга барилд дүгнэлт хийх, хөдөлмөрийн хамт олныг идэвхжүүлэхэд хүч мэдлэг, зохион байгуулах чанараа дайчлах цаг болжээ. Ингэж ажиллаж байж нэгэнт байгаа хүч чадлыг бүрэн дүүрэн эзэмшиж ажил, үйлдвэрлэлдээ эргэлт өөрчлөлт гаргахыг цаг үе шаардаж байна. 

