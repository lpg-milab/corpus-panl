№41 (16944)   
1988 оны хоёрдугаар сарын 17.
Хүнсний бүтээгдэхүүн

Манай орны хөдөлмөрчдийн аж амьдралын түвшин жилээс жилд дээшилж, хүн бүр хийж бүтээснийхээ хэрээр цалин хөлс авч, хүнсний бүтээгдэхүүний хэмжээ нэмэгдэж, бүтэц нь баяжиж, нэр төрөл олширч, улс нийгэм, хувь хүний байнга өсөж байгаа хэрэгцээг хангах талаар ахиц гарч байна. 

МАХН-ын Төв Хорооны IV бүгд хурал << Хүнс ний бүтээгдэхүүний хангалтын байдлыг хот, хөдөөгөөр ялгаж үзвэл бүтээгдэхүүн тус бүрээр харилцан адилгүй байна. . . Аймгуудын дотор ч ялгаа бас байна >> гэж заасны мөрөөр хөдөө аж ахуйг хөгжүүлэх, хүн амын хүнсний хангамжийг сайжруулахад аймаг, сум, байгууллага бүр тодорхой арга хэмжээ авах хэрэгтэй байна. Өнгөрсөн жилийн байдлаар нэг хүнд ногдох мах, махан бүтээгдэхүүн 89, 8 кг, сүү, сүүн бүтээгдэхүүн 114 кг, цөцгийн тос гурван кг, төмс 28, 4 кг, хүнсний ногоо 16, 5 кг, өндөг 28 ширхэг болжээ. Нэг хүнд ногдох мах, сүүн бүтээгдэхүүн, төмс, хүнсний ногоо, цөцгийн тос урьд жилийнхээс нэмэгджээ. 

Хүнсний гол нэр төрлийн бүтээгдэхүүний үйлдвэрлэл, хэрэглээнд зарим ахиц гарсан ч үйлдвэрлэлийн өсөлт хүн амын өсөлтөөс хоцорч байгаагаас 1987 оны урьдчилсан гүйцэтгэлээр мах, сүүний нэг хүнд ногдох үйлдвэрлэл 0, 6 - 3, 3 хувь, сүү, сүүн бүтээгдэхүүн, цөцгийн тос, хүнсний ногооны хэрэглээ 0, 8 - 3, 2 хувь буурчээ. Үүнээс шалтгаалан нэг хүнд ногдох сүү, сүүн бүтээгдэхүүн, төмс, хүнсний ногооны хэрэглээний хэмжээ зорилтот программд зааснаас 1 - 11, 7 кг - аар бага байна. Мах, махан бүтээгдэхүүний нэг хүнд ногдох хэмжээ Сэлэнгэ аймаг, Улаанбаатар, Эрдэнэт хотод програмын хэмжээнд хүрсэнгүй. Өвөрхангай, Дорнод, Ховд, Төв, Хэнтий аймагт мах, махан бүтээгдэхүүний нэг хүний жилийн дундаж хэрэглээ аймгийн төвдөө дөнгөж 44, 8 68 кг байна. 

Нэг хүнд ногдох сүү, сүүн бүтээгдэхүүний жилийн хэрэглээ физиологийн шаардлагат нормоос хоёр дахин бага, Улаанбаатар хотын хөдөлмөрчдийн хэрэгцээнд нийлүүлж байгаа сүү улирлын чанартай хэлбэрээр байна. Саалийн механикжсан фермүүд 160 тонн сүү зунд нийлүүлдэг мөртлөө өвлийн улиралд түүнийхээ тал хувийг өгдөг болжээ, Сүү үйлдвэрлэлийг жилийн турш адилхан хэмжээнд байлгавал сүүгээр дутаахгүй байх боломж бүрдсэн боловч үнээ олноор сувайрах, хээл хаях зэргээс хээлтэгч бүрээс тугал авч, фермийн хүч чадлыг бүрэн эзэмшиж чадаагүйгээс сүүний үйлдвэрлэлийг жилийн турш жигд хангаж чадахгүй байна. Хүн амыг сүүгээр хангах боломжтой ГовьАлтай, Дундговь Төв аймагт цөцгийн тосны хүн тутмын жилийн дундаж хэрэглээ программын зорилтоос 0. 81. 2 кг-аар бага байгаа нь олон мянган малыг саалинд хамруулаагүйгээс болжээ. Тэдгээр аймаг 3. 7 сая литр орчим сүү сааж, хоёр зуу гаруй тонн цөцгийн тос үйлдвэрлэх нөөц алджээ. 

Нэг хүнд ногдох ногооны хэрэглээ улсын хэмжээгээр 1985 оныхоос гурван кг-аар буурлаа. Говь-Алтай, Өмнөговь, Хөвсгөл, Баян-Өлгий, Завхан, Увс аймагт төмс, хүнсний ногооны нэг хүнд ногдох хэрэглээ аймгийн дүнгээр программын зорилтоосоо 3, 1 - 13, 3 кг-аар дутсан нь үйлдвэрлэлийг өөрсдийн хүчээр нэмэгдүүлэх талаар үр дүн сайнгүйгээс болжээ. Үүнээс болж төмс, хүнсний ногоог алс холоос тээвэрлэн үрэгдэл, хорогдол, үргүй зардал гаргаж Дорноговь, Говь-Алтай, Өмнөговь, Баянхонгор, Дорнод зэрэг есөн аймгийн төвийн районоос авах төмс, хүнсний ногооны тээврийн зардалд сая шахам төгрөг зарцуулжээ. Төв, Булган аймагт төмс, хүнсний ногооны үйлдвэрлэл тухайн оны программын зорилтоо хангасан ч хун нэг бүрийн хэрэглээнд хүрээгүй нь хот, хөдөөгийн хөдөлмөрчдөд ногоо хадгалах технологи, гэрийн нөхцөлд олон нэр төрлийн хоол бэлтгэн хэрэглэх аргыг зааж сурталчлан эзэмшүүлэх ажил дутагдалтайг харуулж байна. 

Хэрэглээний уламжлал багатай төмс, хүнсний ногоо, гахай, шувууны махыг хэрэглэх арга, ажиллагаанд хүмүүсийг сургах, тэжээллэг чанар, ач холбогдлыг тайлбарлан ойлгуулах талаар тодорхой ажил зохион байгуулах хэрэгтэй. Хүйтэн сэрүүн болсон үед айл бүрт шуудай төмс, хагас шуудай байцаа хуваарилан өгөх төдийгөөр нүд хуурдгаас биш малчдыг ногоо хадгалах зориулалтын байр, саваар хангахад санаа тавьдаггүйгээс ихээхэн ногоо үрэгдэж байна. 

Гахай, шувуу, туулай, загасны махыг хүнсэндээ хэрэглэж төдийлөн заншаагүй одоогийн нөхцөлд түүнийг малын махны жийрэг болгон ашиглахад хөдөлмөрчдийн сонирхлыг дээшлүүлэх ажлыг газар бүр зохиомол хоолны нэр төрөл олширно. Иймээс махны нөөцийг нэмэгдүүлэхэд түргэн өсөлттэй гахай, шувуу өсгөхөөс гадна тэдгээрийн махны үнэ малынхаас илүү үнэтэй байдгийг хянаж үзэх нь зүйтэй. Хүнсний үйлдвэрүүдэд зарим бүтээгдэхүүний үйлдвэрлэлийг төрөлжүүлэн, хөдөлмөрчдийн эрэлт хэрэгцээг ханган нэмэгдүүлэх арга хэмжээг тухайн аймаг, сум харгалзан үзэж нөөц бололцоог дайчлан ашиглавал зохино. Программын зорилтыг аймаг, хотууд оны хуваарьтай болгон жил, жилийн зорилтын биелэлтийг гарган дүгнэх ёстой мөртлөө тийм ажлыг санаачлахгүй хугацаа алдсанаас зарим төрлийн бүтээгдэхүүний нэг хүнд ногдох хэмжээг нэмж чадаагүйг анхаарууштай байна. 

Хүнсний бүтээгдэхүүний хэрэглээний хичнээн хувийг өөрийн нөөц бололцоог ашиглан үйлдвэрлэж байгааг нарийвчлан тооцоолдог журам тогтоох, аймаг, сумын төвд зуны улиралд мах, өвөл, хаврын улиралд сүү, цагаан идээний хэмжээ буурч улирлын чанартай болсныг өөрчилж мах, сүүний хангамжийг жилийн турш жигд сайн байлгахыг нам, улсын байгууллагын ажлын нэг чухал үзүүлэлт болгон дүгнэж. хэвшүүлэх нь зүйтэй. 

Зорилтот программыг хэрэгжүүлэх гурав дахь жилдээ ороод байгаа үед нэг хүнд ногдох хүнсний бүтээгдэхүүний хангамжийг тавьсан зорилтод хүргэхийн тулд хөдөө аж ахуй, худалдаа, бэлтгэлийн төв, орон нутгийн байгууллагын хамтын хүч чармайлтыг төвлөрүүлэхэд хүнсний асуудал эрхэлсэн улс, аймаг, сумын комисс ажил хэрэгчээр анхаарах цаг нэгэнт болжээ.

