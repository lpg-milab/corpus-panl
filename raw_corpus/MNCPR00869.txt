Хуримынхаа бэлгээр Баян-Өлгий аймагт сургуулийн

Швейцарийн иргэн Стефан Робинсон, Криста нар хуримынхаа бэлгээр Баян-Өлгий аймагт дунд сургуулийн байр бариулжээ. Тэд өнгөрөгч бямба гаригт нутаг буцсан бөгөөд буцахын өмнөхөн уулзаж ярилцлаа. 
-Та хоёрыг хуримынхаа зардлаар сургууль байгуулсан тухай сонслоо? -Бид анх Монголд жуулчин маягаар ирсэн. Улмаар жуулчлалынхаа хугацаанд хүн бага очдог анир чимээгүй газар байхыг зорьсон. Тэгээд л Баян-Өлгий аймгийг зорьсон. Бид морь унаж үзэхээр Баян-Өлгий аймгийн Улаан хус суманд очтол тэнд хурим болж байхтай таарсан. Гэтэл урилгагүй зочин биднийг маш халуун дотноор хүлээн авч хүндэт зочин мэт хандаж хоол ундаар дайлж билээ. Швейцарийн иргэн Стефан Робинсон, Криста нар хуримынхаа бэлгээр Баян-Өлгий аймагт дунд сургуулийн байр бариулжээ. Тэд өнгөрөгч бямба гаригт нутаг буцсан бөгөөд буцахын өмнөхөн уулзаж ярилцлаа. -Та хоёрыг хуримынхаа зардлаар сургууль байгуулсан тухай сонслоо? -Бид анх Монголд жуулчин маягаар ирсэн. Улмаар жуулчлалынхаа хугацаанд хүн бага очдог анир чимээгүй газар байхыг зорьсон. Тэгээд л Баян-Өлгий аймгийг зорьсон. Бид морь унаж үзэхээр Баян-Өлгий аймгийн Улаан хус суманд очтол тэнд хурим болж байхтай таарсан. Гэтэл урилгагүй зочин биднийг маш халуун дотноор хүлээн авч хүндэт зочин мэт хандаж хоол ундаар дайлж билээ. Энэ тохиолдол бидэнд маш сонин санагдсан. Учир нь манай нутагт хуриманд урилгагүй зочин ирэхэд тэдэнд зориулсан хоол унд гэж байдаггүй. Харин лалын шашинтай Баян-Өлгийчүүдийн хувьд урилгагүй гэнэтийн зочин ирэх нь бурхны хишиг гэж үздэг юм байна л даа. Энэ бүгдэд үнэхээр сэтгэл хөдөлсөн. Үүнээс гадна бидний явсан газруудад хүмүүсийн амьдрал маш хэцүү санагдсан. Ингэж явахдаа Улаан хус сумын Хөх хөтөл багийн сургуулийн захиралтай тохиолдлоор уулзаж сургуулийн үйл ажиллагаатай танилцсан юм. Гэтэл хүүхдүүд модон дээр унтаж хичээлийн танхим нь хичээл явуулахад их хүнд санагдаж байсан. -Сургууль байгуулах санаа анх хэзээ төрсөн бэ? -Бид Монголд хоёрдахь удаагаа ирж байна. Анх 2002 онд ирээд буцахдаа л Хөх хөтөл багт сургууль байгуулж өгөх юмсан гэсэн санаа өвөртлөөд буцсан. Харин гэртээ очоод мөнгө яаж олох тухай бодож эхэлсэн. Тэгээд л хуримаа хийж, хуримын бэлэгт зөвхөн мөнгө авна гэдгээ зарласан. -Хуримын бэлгэнд зөвхөн мөнгө авна гэж хүмүүст ойлгуулах хэцүү байв уу? -Энэ асуудлыг ойлгуулахад амархан байсан. Яагаад гэвэл манай оронд боловсролыг маш дээгүүр тавьдаг. Тэгээд Монгол оронд хүүхдүүд ийм хүнд нөхцөлд сурдаг юм байна. Бид тэдэнд туслах гэсэн юм гээд авч очсон зураг, бичлэгээ үзүүлэхэд хүмүүс, найз нөхөд амархан ойлгосон. -Манай оронд хоёрдахь удаагаа ирсэн гэлээ. Сургууль баригдчихсан хойно ирсэн хэрэг үү? -Бид сая зургадугаар сарын 24-нд Улаанбаатарт ирээд 25-нд Баян-Өлгий аймаг руу яваад наадмын дараа Улаанбаатарт эргэж ирээд одоо буцах гэж байна. Өөрсдийн хөрөнгө оруулалтаар байгуулсан сургуулиа үзэх гэж ирсэн юм л даа. -Тэгээд сэтгэгдэл ямар байна. Ямархуу загвартай сургууль вэ? -Сургуулийн загварын зураг төсөлтэй өмнө нь интернэтээр танилцсан байсан л даа. Бидэнд хэдийгээр мөнгө байсан ч тэрхүү мөнгөө найдвартай газраар дамжуулахгүй бол юм болохгүй. Тиймээс Швейцарийн консулын газарт хандан тус консулын дэргэдэх Хөгжил хамтын ажиллагааны агентлагаар дамжуулан уг сургуулийнхаа ажлыг амжилттай хэрэгжүүлээд байна. Сургуулийн тухайд найман танхимтай дан тоосгон байшин. Багийн цөөхөн хүүхдэд тохирсон цомхон аятайхан сургууль болжээ. Тэнд орсон ганц төгрөг хүртэл юм болсныг нүдээр үзээд буцаж байгаадаа баяртай байна. -Сургуулийн барилга ямар зардлаар боссон бол. Зөвхөн байр барьсан уу? -Иж бүрэн сургууль байгуулахыг зорьсон болохоор дотоод, гадаад тохижилт бүгдийг нь хийсэн. Барилга баригдаж эхлээгүй байхад бид сандал, ширээ гэх мэт сургуульд шаардлагатай гэгдэх зарим материалыг ачааны машинаар явуулсан. 14 хоногийн дотор ирсэн гэсэн. Бас дотуур байранд засвар хийж өгсөн. Барилгын ажил 2003 оны тавдугаар сард эхлээд 2004 оны аравдугаар сард дууссан. Сандал ширээ зэрэг дотоод тохижилтын зардал оролгүйгээр барилга 25 мянган ам.доллараар боссон тооцоо байгаа. Үүний есөн мянган ам.долларыг Швейцарийн консулын дэргэдэх Хөгжил хамтын ажиллагааны агентлагийн "Хүмүүнлэгийн тусламж" хөтөлбөрөөс хандивласан. -Уучлаарай, хуримнаас хэдий хэрийн орлого олсон вэ. Ийм хожуу гэрлэх болсон шалтгаан юу вэ? -Энэ бидний хоёрдахь гэрлэлт л дээ. Бидний хүүхдүүд бүгд том болж тус тусдаа амьдардаг. Хуримын бэлгэнд 23 мянган ам.доллар цугларсан. -Гадаадын олон орноор явж байв уу. Яагаад заавал манай оронд тусламжийн гараа сунгах болов? -Өөр орноор бараг явж байсангүй. Тохиолдлоор Монголд ирж энэ нутгийн хөх тэнгэрийг хараад танай орон гэр шиг маань л санагдсан. Ямар шалгаан байгааг мэдэхгүй гэхдээ энэ хөх тэнгэр өргөн уудам тал, Алтайн өндөр уулс зэрэг нь бидний сэтгэлийг татаад байна. Хэдийгээр бид өөр улс үндэстэн ч гэсэн нэг дэлхий дээр амьдарч байгаа хүн төрөлхтөн. Амьдралаас бид зөндөөн зүйл авч чаддаг. Үүн шигээ өгч чаддаг байх хэрэгтэй гэж боддог. -Манай оронд дахин ирэх үү? -Мэдээж ирнэ. Гэхдээ хэзээ гэдгийг мэдэхгүй. Сургууль бариулахад багагүй зардал гарснаас бид гурван жилийн дараа Монголд ирлээ. Дараа жил ирэх байх. Гэхдээ санхүүгийн байдлаас болно. 
Д.ЦОГЗОЛМАА 
