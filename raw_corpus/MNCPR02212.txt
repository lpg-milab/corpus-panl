Гэрээ хэрхэн "Home theatre" болгох вэ?

Хүн бүр орон сууцаа орчин үеийн дизайнаар засч янзлахыг хүсдэг. Барилгын интерьерийн орчин үеийн чиг хандлагыг дагаж, өдөр тутам өмсдөг хувцсандаа анхаардаг шиг гэрийнхээ тавилга, дотоод засалд ихээхэн ач холбогдол өгөх болсон.
Орчин үеийн интерьерийн цогц шийдэл нь гэр ахуйн нөхцөлд "Home The" болон хөгжиж байгаа аж. "Home The" гэдэг нь нэг ёсондоо гэрээ кино театр мэт болгох юм. Гэрээ ингэж засахад маш их мөнгө зарцуулдаг ч өнөөдөр Монголд ийм гэртэй айл цөөнгүй гэнэ. Энэ талаар сонирхолтой зүйлүүдийг "Демастер" компанийн захирал Б.Алтангэрэл ярьсан юм. Гэр театрт амьдрахын тулд юу хэрэгтэй бол. ТӨлӨвлӨгӨӨ хамгийн Чухал Байраа засах гэж байгаа бол эхлээд сайтар төлөвлөх шаардлагатай. Нэгэнт гэр театртай болохоор шийдсэн бол байраа бүхэлд нь өөрчлөх хэрэгтэй болдог байна. Тухайлбал, өрөөнүүдийн зохион байгуулалт ижил байх уу, үгүй юу гэдгийг урьдчилан бодох хэрэгтэй юм. Сүүлийн үед хүмүүс том бөгөөд олон өрөөтэй байр сонгодог болсон байна. Тиймээс цөөн өрөөтэй байрандаа өргөтгөл хийх нь элбэг болжээ. Монголчууд гадны хүн орж ирэхэд зориулж байраа засдаг нь ажиглагддаг гэнэ. Гаднаас хүн орж ирэхэд гал тогоо, унтлагын өрөө ил харагдах ёсгүй гэж ярих нь олонтаа. Гэтэл энэ нь үндсэндээ буруу сэтгэлгээ аж. Хүн өөрийнхөө тав тухыг хангасан байранд амьдрах нь юу юунаас илүүг санах хэрэгтэй. Сонирхолтой нь барууны орнуудад ийм тохиолдол тун ховор. Учир нь хэн орж ирэхийг тэд мэдэж байдагт оршино. Энэ нь домофон систем суурилуулсантай холбоотой гэсэн. Танихгүй хүн гэртээ оруулах шаардлага тэдэнд байдаггүй. Зурагтаа үзэх зуураа хонх дарсан хүний хэрэг зорилгыг асууж, оруулах үгүйгээ шийддэг байна. байраа бҮрэн тоноглох хэрэгтэй Үүнийг гал тогооноос эхэлдэг аж. Уур сорогч, хөргөгч, аяга таваг ариутгагчаас эхлээд зурагт гээд гал тогоог бүрэн тоноглох нь эхний алхам. Аливаа байранд бүрэн засвар хийхэд хамгийн их зардал шаарддаг зүйл бол гал тогоо, ариун цэврийн өрөө байдаг. Энэ нь инженерийн шугам сүлжээний ажлууд их байдгаас улбаатай юм байна. Өрөө бүхэн нэг системд холбогдсон байх нь юу юунаас чухал. Орчин үед айлууд өрөө болгондоо зурагттай болжээ. Тэрхүү зурагт нь компьютерийн үүргийг гүйцэтгэнэ. Ингэснээр том дэлгэцээр кино үзэхээс гадна гэр бүлийнхнийхээ зургийг харж, зөөлөн сандалд тухлан албан ажлаа амжуулах боломж бүрджээ. Энэ бүхний зэрэгцээ зурагтын удирдлагадаа домофон систем суурилуулах болж. Энэ нь хаалганы хонхыг мэдрээд зогсохгүй орж ирэх гэж буй хүний дүрс тэрхүү дэлгэцэнд харагдана гэсэн үг. Ингээд л гэрийнхээ бүх зүйлийг амралтынхаа өрөөнөөс хянадаг болжээ. Энэхүү интерьер дизайныг зөвхөн том орд харштай айлууд хийдэггүй. Бидний амьдардаг нийтийн байрыг ч ингэж засах боломжтой. Энэ нь европ загвар хийц юм. Эдгээрийг бүрэн шийдэж байшингаа ресторан, кино театр болгохыг "Home theatre" гээд байгаа аж. Түүнчлэн шинэ байр худалдан авахдаа хамгийн түрүүнд цонхоор юу харагдаж байгааг илүүд сонирхдог. Уйдсан, гуньсан үедээ цонхоор ширтэх нь тайвшрал болдог гэж үзэх нь бий. Тиймээс цонхоо аль болох томруулах сонирхолтой болжээ. Модон тавилга моодонд орж байна Барилгын интерьер дизайны чиг хандлага Ази, Европ гэж хуваагдах талтай. Энэ нь хүмүүсээс биш тухайн газрын цаг агаараас шалтгаалдаг. Сэрүүн уур амьсгалтай орны иргэд модон тавилга сонгодог. Мод өөрөө дулаан чанарыг илтгэдэг учраас тэр юм. Харин чулуун шал, хана сонгож буй хүмүүс нь дулаан оронд амьдардаг бөгөөд чулуу нь сэрүүн орчныг бий болгоно гэсэн үг. Тиймээс монгол хүн европчуудтай адил интерьерээр гэрээ тохижуулах сонирхолтой. Өнөө цагт цэвэр байгалийнхаа өнгөөр байгаа модон тавилга моод болж байна. Мэдээж эртний сонгодог тавилгууд хэзээд үе үеийн хүмүүсийн сонголт байна. Үүнээс гадна тавилгын чанарыг сайн муу гэж их ярих болжээ. Тухайлбал, тийм улсын тавилга чанар муутай гэх нь цөөнгүй. Гэтэл чанаргүй тавилга гэж үнэндээ байхгүй юм. Сонирхолтой жишээ дурдъя. Хаалгыг үндсэн дөрвөн үе шатаар өнгөлдөг. Эхлээд суурь өнгө, дараа нь бэхжүүлэлт өнгөлгөө хийсний эцэст бэлэн болно. Нэг удаа Хятадаас хаалга худалдаж авахаар очихдоо сонирхсон хаалганыхаа үнээс хэдэн төгрөг буулгах гэж ярьсаар наймаачдыг нь зөвшөөрүүллээ. Гэтэл өнөө хаалганы өнгөлгөөний гурав дахь шат буюу бэхжүүлэгчийг хасчихдаг байна. Учир нь хямдруулсан үнэд тааруулж байгаа нь энэ. Ингээд л тэндээс наймаа хийх шаардлагагүй болдог гэнэ. Монголчууд үнэндээ энэ маягаар наймаа хийдэг. Хямд үнээр авсан бараагаа хямд үнээр зардаг. Үнэ дагаж чанар гэдэг үг барилгын материалын бараанд ч байдаг. Тиймээс тавилга худалдан авахдаа сайтар үзэж, мэргэжлийн хүнээр шалгуулж авах нь найдвартай юм. Өндөр үнээр авсан гоёмсог тавилгаар гэрээ чимсэн бол түүнтэй дүйцэхүйц өнгөний зохицолтой хөшиг, ханын цаас сонгодог байна. Зарим айлууд маш гоёмсог хивс шаландаа дэвссэн мөртөө дээр нь том модон ширээ тавьчихдаг. Энэ нь өнөө тансаг хийцтэй хивсний өнгө төрхийг дарж байгаа хэрэг. Үүний оронд шилэн ширээ тавих хэрэгтэй. Мөн хивс моодноос гарсан гэж ярих болж айлууд хананаасаа хивсээ хуулах тохиолдол их. Гэвч хивс нь Монгол шиг сэрүүн уур амьсгалтай оронд дулааны зориулалт бүхий ашигтай эдлэл гэдгийг санахад илүүдэхгүй. Тод Өнгийн ханын цаас Үнэтэй харагддаг Том хээтэй тод өнгийн ханын цаасыг энэ жил түлхүү хэрэглэж байгаа аж. Цулгуй материалтай цаасаар ханаа чимэх нь тийм ч хээнцэр харагдахгүй. Харин эртний маягийн хийцийн тавилгатай бол торгомсог ханын цаас сонгоорой. Ер нь хүн гэрийнхээ интерьерийг өөрчлөхдөө эрүүл ахуйгаа бодож, өөрийн тав тухтай байдлыг харгалзах нь чухал гэнэ. Харин энгийн 2-3 өрөө байранд хамгийн бага үнээр засвар хийлгэхэд 700 мянган төгрөг шаардлагатай аж. 
Я.МӨНГӨНЦЭЦЭГ
