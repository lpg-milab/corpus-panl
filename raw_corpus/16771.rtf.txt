№181 (16771)     
1987 оны долдугаар сарын 30.
Балансын шинжилгээ юу харуулав?

Манай орны нийт үйлдвэр, аж ахуйн газар, байгууллагууд 1986 оны аж ахуйнхаа тайлан балансыг нарийвчлан авч үзээд эдийн засгийн дүн шинжилгээ хийж, хамт олныхоо хурал, зөвлөлгөөнөөр хэлэлцүүллээ. Ийнхүү хэлэлцсэн нь нэг талаар хөдөлмөрийн хамт олныг байгууллагынхаа эдийн засгийн бодит байдал, ялангуяа дутагдал, доголдлын шалтгааныг илрүүлэн түүнийг арилгах арга замаа тодорхойлох, нөгөө талаар өөрийн үйлдвэрлэлийн үр дүнгийн ойр дөт, биетэй үзүүлэлтүүд дээр тулгуурлан малчид, тариаланчид, мэргэжилтний эдийн засгийн мэдлэгийг дээшлүүлэн аж ахуйч сэтгэлгээг өргөжүүлэхэд таатай боломж олголоо. 

Намын XIX их хурлын дайчин шийдвэр ёсоор нийгмийн өргөтгөсөн нөхөн үйлдвэрлэлийн нөхцөлийг бат найдвартай хангах үндэс болсон бүтээгдэхүүн, ажил үйлчилгээний чанарыг сайжруулж, эдийн засгийн үр ашгийг хэлбэрэлтгүй дээшлүүлэх тулгамдсан зорилтыг хэрэгжүүлэхэд нэмэгдэл нөөц бололцоог нээн олж, ажил, үйлдвэрлэлийн доголдлыг илрүүлэн шинэ санаа, арга зам сүвэгчлэхэд тайлан баланс хэлэлцэх асуудал ихээхэн нөлөөтэй юм. Зөвхөн хөдөө аж ахуйн салбарыг аваад үзэхэд Хөдөө аж ахуйн Яам, Нэгдлийн холбооны дээд зөвлөлөөс боловсруулж гаргасан эдийн засгийн судалгаа, шинжилгээ хийх аргачилсан зааврын дагуу хөдөө аж ахуйн улс, хоршооллын байгууллагууд өнгөрөгч оны тайлан балансаа шинжлэн хэлэлцэж, ажлын байдлыг сайтар танин мэдэж ололт амжилтаа бататгах, илэрсэн дутагдлыг арилгахад чиглэсэн тодорхой санал, арга хэмжээ боловсруулан хэрэгжүүлэх ажилд орж эхэллээ. Өвөрхангай аймагт үйлдвэрлэл хариуцсан удирдах ажилтан мэргэжилтний цалин, шагнал урамшууллыг ажлын нь ур дүнтэй нягт холбож олгох, Архангай аймгийн хөдөө аж ахуйн нэгдэл үйлдвэрлэлийн салбар нэгжид орлого, зарлагын лимит тогтоож өгөх, Булган аймгийн хөдөө аж ахуйг удирдах газар, нэгдлийн зөвлөл бие даасан. ажиллагааг нь боогдуулахгүйгээр хоршооллын болон төлөвлөгөөт мөнгөн зардалд нь хяналт тавьж чиглүүлэх, Дундговь аймгийн хөдөө аж ахуйн байгууллага нөөц бололцоо илрүүлэн дайчилж нэмэгдэл орлого, хэмнэлт гаргах, орлого, зарлагыг тодорхойлж мөрдөх зэрэг зарим шинэлэг арга барилыг тайлан балансын дүн шинжилгээнд тулгуурлаж нэвтрүүлж эхэлж байна. Хөдөө аж ахуйн салбарт алдагдаж байсан 17, 7 сая төгрөгийн нөөц бололцоо, 10. 5 сая төгрөгийн үргүй зардлыг нийт балансын шинжилгээний явцад илрүүлэн 7, 5 сая өр авлагыг хураан барагдуулжээ. 

Хөдөө аж ахуйн байгууллагын балансад хийсэн эдийн засгийн шинжилгээний дүнг аймгуудад ийнхүү нэгтгэн хэлэлцэж түүний мөрөөр өрнүүлж эхэлсэн ахицтай энэ ажил аж ахуй бүрийг жигд, бүтээлчээр хамарсан бол улам илүү ур дүнд хүрэх байлаа. Тайлан балансын шинжилгээ хийхэд бүхий л мэргэжилтнийг оролцуулан тал бүрээс нь нарийн судлуулж мал аж ахуй, гаар тариалангийн үйлдвэрлэлийн үр дүн чухам ямар дутагдал, хэний буруугаас, технологийн аль үе шатанд дээшлэхгүй байгаа, түүнийг арилгахын тулд ямар дэвшилт арга нэвтрүүлж, хэдийд, хэр хэмжээний үр дүнд хүрэх талаар нарийвчлан тодорхойлолгүй ерөнхий яриагаар хэлбэрдэж өнгөрсөн аж ахуй цөөн биш байна. << . . . Энэ ажлын дүнгээс үзвэл олонхи тохиолдолд манан аж ахуйн байгууллагууд үйл ажиллагаандаа эдийн засгийн дүн шинжилгээ хийж сураагүй, тиймээс дадлага. туршлагаар тун дутмагхан байгаа нь илэрхий харагдлаа. . . Эдийн засгийн шинжилгээ сайн хийсэн газарт чухал аж ахуйч биш байдал хаана, ямар шалтгаанаар гарч хамт олонд болон улсад хэр зэрэг хохирол учруулж байгааг илрүүлэхээс гадна, түүнийг нөхөх арга замыг сүвэгчлэхэд нь үнэхээр тус болж. . . >> чадлаа гэж нөхөр Ж. Батмөнх Намын Төв Хорооны III бүгд хурал дээр хэлсэн байна. 

Шинжилгээний дүнгээс үзэхэд нэгдэл, аж ахуйн үйлдвэрлэлийн үр ашиг тууштай дээшлэхгүй, эдийн засаг, санхүүгийн хүч чадал доройтож, нөөц бололЦоог алдсан нь бүгд л тухайн ажил хариуцсан хүмүүс гүйцэтгэлийн сахилга зөрчсөн, үйлдвэрлэлийн технологийг мөрдүүлээгүй, дэвшилт арга барил нэвтрүүлэх асуудалд хойрго хандаж, бүтээлч идэвх гаргаагүйтэй холбоотой байжээ. 

Хөдөө аж ахуйн салбарт бүтээгдэхүүний үйлдвэрлэлийн өсөлт нь хөрөнгө оруулалт, үндсэн фондын өсөлтөөс хоцорсон нь үндсэн фондыг ашиглалтгүй байлгасан эсвэл хагас дутуу ашигласантай холбоотой юм. Зөвхөн ноднин шинээр барьсан хашааны тавиад хувьтай тэнцэх арван сая төгрөгийн үнэ бүхий хашаа байрыг ашиглаагүйн олонхи нь Сүхбаатар, Архангай, Хэнтий, Дорнод аймагт байна. 

Өнгөрөгч оны тайлан балансыг шинжилж үзэхэд нэгдэл, аж ахуйд эдийн засгийн албадын ажлын доголдол, аж ахуйч бус үйл ажиллагаа, салан задгай байдал, бага жижгээс эхлээд тулгамдсан томхон асуудлуудыг хүртэл анхаарч дүгнэлт хийгүүштэй, арга хэмжээ авууштай зүйл ихээхэн байгаа нь ил тод харагдлаа. Хөдөө аж ахуйн үйлдвэрлэлийн нэгж бүрд аж ахуйн дотоод тооцоо нэвтрүүлэн, хөрөнгө материалын зарцуулалтад чекээр хяналт тавих, мал аж ахуйн хөдөлмөр зохион байгуулалтын хэсгийн хэлбэрийг тууштай нэвтрүүлэн үйлдвэрлэлийг дэвшилт технологийн үндсэн дээр хөдөлмөрөө нягт хоршин хамтын хүчээр гүйцэтгэхэд шилжүүлж хөдөлмөр зохион байгуулалтын хамт олны хэлбэрийг хэвшүүлэн мал маллагааны технологийн мөрдөлтөд мэргэжлийн болон хамт олон, нийтийн хяналтыг хүчтэй болгох, мал аж ахуйн хөдөлмөрийн хөлсний тарифын системийг нэгдлийн эдийн засгийн хүч чадалд тохируулан нэвтрүүлж, үйлдвэрлэлийн даалгавраа чанар сайтай бүтээгдэхүүнээр бүрэн биелүүлэх талаархи малчдын сонирхлыг өрнүүлэн, хөдөлмөрийн хөлсийг тэдний бүтээсэн зүйлийн нь жинхэнэ хэмжээтэй уялдуулан олгоход чиглүүлэн эдийн засгийн бодитой хөшүүрэг болгон ашиглах зэрэг олон асуудлыг шийдэж, алдагдалтай ажиллагааны бүхий л шалтгааныг даруйхан арилгахыг тайлан балансын энэ удаагийн шинжилгээ, хэлэлцүүлгийн дүн нь хөдөө аж ахуйн салбарын нийт хамт олонд шууд сануулж байна. Хөдөө аж ахуйн салбар дахь материаллаг болон санхүү, хүн хүч, байгалийн бэлэн нөөцийг чадварлагаар, эдийн засагч, аж ахуйч сэтгэлгээ,  дэвшилт арга барилаар дайчлан ашиглаж чадвал хөдөө аж ахуйн ололтыг тууштай ахиулах боломж бүрэн байна. 

