Битүүн хүртэл үргэлжлэх үзэсгэлэн худалдаа

Сар шинийн баярт зориулсан өргөн хэрэглээний бараа бүтээгдэхүүний үзэсгэлэн худалдаа Мэдээлэл технологийн үндэсний паркт үргэлжилж байна.
Үндэсний үйлдвэрлэгч болон импортлогч 30 гаруй компани, аж ахуйн нэгж хувь хүмүүс оролцсон тус үзэсгэлэн худалдааг "Хүч" PR агентлаг энэ сарын 1-нээс өнөөдрийг дуустал зохион байгуулах бол маргаашаас "Эрин экспо" үргэлжлүүлэн ирэх 16-ныг дуустал зохион байгуулахаар болжээ. Өчигдрийн байдлаар тус үзэсгэлэнг үзэж сонирхох, цагаан сарын бүтээгдэхүүнээ худалдан авах гэсэн хүмүүс хөл гишгэх зайгүй бужигнаж байлаа. Энд үндэсний үйлдвэрлэгч томоохон компаниудаас гадна импортын бараа бүтээгдэхүүн оруулж ирдэг газрууд ч хамрагдаж нэг ёсондоо мах, будаа гурилаас бусад бүхий л хүнсний бүтээгдэхүүнийг нэг дор төвлөрүүлжээ. Тухайлбал, Архангай, Баянхонгор аймгийн цагаан идээ, бууз, банш, хэвийн боов, чихэр, печень зэрэг бүх төрлийн амттан, архи, тамхи, гоо сайхан, үнэт чулуу зэрэг бэлэг дурсгалын зүйлс дэлгэгджээ. Бүгд л тодорхой хэмжээний хямдрал, урамшуулал зарлаад байгаа гэсэн. Хүнсний бүтээгдэхүүнээс гадна тэнд гүйлгээтэй байгаа бараа бол хөөрөгний дайлан. Н.Буян-Арвижих хэмээх үйлчин эмэгтэй хоёр жил гаруй энэ бизнесээ хийж байгаа юм байна. Тэрбээр бүх төрлийн торго, эмжээрийг ажиглан зүү ороох, хээ тавих зэргээр чимсэн дайлан урлаж 1000-200 мянган төгрөгөөр худалдаалж буй. Хамгийн үнэтэй 200 мянган төгрөгийн дайлан нь эртний уран хийцтэй үе дамжиж ирсэн хуучин дайлан гэсэн. 
Д.Цолмон
