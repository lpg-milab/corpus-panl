№246 (16523)        
1986 оны аравдугаар сарын 14.
Намарын үзүүлэлтээр хүрэх өндөрлөг

Манай эдийн засгийн хөгжлийн хурдац, улс ардын аж ахуй, хүн ам, экспортын өсөн нэмэгдэж байгаа хэрэгцээ, шаардлагаас үндэслэн орчин үед бүтээгдэхүүн, ажил, үйлчилгээний чанар сайжруулах асуудал хурцаар тавигдаж байна. МАХН-ын XIX их хурлаас үйлдвэрлэлийн үр ашиг нь бүтээгдэхүүн, ажил үйлчилгээний чанараас шууд шалтгаалахыг заагаад чанар сайжруулах явдлыг эдийн засгийн хөгжлийн чухал хэмжүүр, нөөц нэмэгдүүлэх нэг гол эх үүсвэр гэж үзсэн билээ. 

Өнгөрсөн таван жилд чанарыг үнэлэх аттестатчилах ажлын хүрээ өргөжин тэдгээрийн дагуу зохиох ажлыг сайжруулснаар аж үйлдвэрийн салбарт чанарын тэмдэг, алтан медальтай бүтээгдэхүүн 2, 3 дахин, тэдгээрийн үйлдвэрлэлийн хэмжээ 5, 9 дахин өсч, Ш ангийн бүтээгдэхүүний үйлдвэрлэлийг 4, 8 дахин багасгаж чадсан юм. 

Хөдөө аж ахуйгаас улсад бэлтгэсэн ямааны ноолуур, хонины хэвийн үргэлж ноос, тэмээний ноосны 30 орчим хувь, цөцгийн тосны 24 хувь нь чанарын нэгдүгээр ангид хамаарагдаж байна. Аж үйлдвэрийн салбарт чанарын удирдлагын систем нэвтрүүлэх хөдөлгөөн өрнүүлснээр 35 үйлдвэр, аж ахуйн газарт түүнийг нэвтрүүлж, 200 гаруй байгууллагад амжилттай туршиж байна. 

Гэвч аж үйлдвэр, хөдөө аж ахуйн нэлээд нэр төрлийн бүтээгдэхүүн хэрэглэгчдийн өсөн нэмэгдэж байгаа шаардлагаас хоцорч байна. Чухам ийм шалтгаанаас болж оны эхний гурван улирлын байдлаар аж үйлдвэрийн 140 гаруй бүтээгдэхүүн чанарын Ш ангид байна. Түүнчлэн бэлтгэлийн ноос, ноолуурын 11 - 22 хувь, арьс ширний 9 - 29 хувь нь үйлдвэрийн шаардлагыг бүрэн хангахгүй байна. 

Улс орны эдийн засаг хөгжин, олон улсын хөдөлмөрийн социалист хуваарьт оролцох хүрээ өргөтгөхийн хэрээр чанарт тавих шаардлага улам өндөржиж байгаа нь өнөөгийн хөгжлийн өвөрмөц онцлог мөн. 

Үйлдвэрлэлийн өнөөгийн түвшин, боломж, хэрэгцээний есөн нэмэгдэж байгаа байдал, өнөө, ирээдүйн бодит шаардлага зэргийг харгалзан үзсэний үндсэн дээр намын их хурлаас өндөр зорилт дэвшүүлэхдзэ чанар сайжруулах үйл хэрэгт бүх нийтийн анхаарлыг төвлөрүүлэх зарчмын чиглэлийг удирдлага болгосон билээ. 

Ах дүү социалист орнуудын болон дэлхийн зах зээл дэх ижил нэрийн бүтээгдэхүүний түвшин бол чанарын талаар хүрэх өндөрлөг мөн. Түүнд хүрэхийн тулд үйлдвэрлэлд шинжлэх ухаан, техникийн дэвшлийг өргөн нэвтрүүлж, шинэ техник, технологийг зөвхөн үйлдвэрлэлийн хүч чадал, программ нэмэгдүүлэх утгаар биш түүнийг практикт нэвтрүүлснээр бүтээгдэхүүн, ажил, үйлчилгээний чанарын ямар ахиц гарахтай нь нягт холбож урьдаас сайтар бодож төлөвлөх хэрэгтэй байна. Нөгөөтэйгүүр дээрх өндөрлөгт хүрэхэд чухам юу дутагдаж байгааг бүтээгдэхүүн, ажил, үйлчилгээний нэр төрөл тус бүрээр нарийвчлан тодорхойлж тэдгээрийг арилгах техник зохион байгуулалт, үзэл суртлын ажлыг иж бүрнээр зохион байгуулбал зохино. 

Экспортын бүтээгдэхүүн гаргадаг үйлдвэр, завод тэдгээрийг харьяалдаг яам, газар, үйлдвэрийн нэгдлүүд VIII таван жилд дэлхийн болон ах дүү орны түвшинд ямар бүтээгдэхүүнийг хүргэх, цаашид чанар сайжруулах ажлын агуулгыг юунд чиглүүлэхийг нарийвчлан тогтоож, бүтээгдэхүүний гадаад зах зээл дээр өрсөлдөх чадварыг дээшлүүлэх иж бүрэн арга хэмжээ авах хэрэгтэй байна. 

Бүтээгдэхүүн, ажил, үйлчилгээний чанарыг сайжруулахад үйлдвэрлэл, ажил, үйлчилгээний технологийг оновчтой боловсруулж, чанд мөрдөх явдал шийдвэрлэх үүрэгтэй. Иймээс батлагдсан технологийн дамжлага, үйлдлийг хялбарчилж хасах буюу ор нэр болгож цөөрүүлэх, технологийн заавар, жор схемийг ширхэгчлэн мөрддөггүй дутагдал нэлээд түгээмэл байгаад зарчмын дүгнэлт хийж технологи бол тухайн үйлдвэрлэлийн хууль, түүнийг зөрчих эрх хэнд ч байхгүй гэдэг үзэл санааг удирдах болон инженертехникийн ажилтан, ажилчин бүрт төлөвшүүлэхэд бүх төрлийн сургалт, хүмүүжлийн ажлыг чиглүүлбэл зохино. 

Чанарын өндөр түвшинд хүрэх зорилтыг шийдвэрлэхэд стандартчилал чухал учир хуучирсан үзүүлэлт. шаардлага бүхий стандарт, техникийн нөхцөлийг хянаж шинэчлэх ажлыг төлөвлөгөөтэй хэрэгжүүлэх нь зүйтэй. Ингэхдээ нийт стандартын гуравны хоёр орчмыг буюу бүтээгдэхүүний техникийн шаардлагын стандартыг зөвхөн ах дүү социалист орны ижил нэрийн стандартын түвшинд хүргэх чиглэл баримтлах хэрэгтэй. 

Чанар сайжруулах асуудал зөвхөн тухайн үйлдвэр. аж ахуйн газрын инженер, техникчид мал аж ахуй, газар тариалангийн мэргэжилтэн, чанарын албадын төдийгүй хэрэглэгч, бэлтгэн нийлүүлэгч, холбогдох эрдэм шинжилгээний байгууллага тэдгээрийн дэргэдэх нам, улс, олон нийтийн байгууллага, иргэн бүрийн шууд үүрэг мөн. 

Чанарын төлөө тэмцлийг эдийн засгийн төдийгүй нийгэм, улс төрийн чухал зорилт, бүх нийтийн үйл хэрэг гэж үзэж ажилчин, малчин, тариаланч, хөдөлМерийн сэхээтэн, үйлдвэрлэлийн удирдах ажилтан нэг бүрийн өдөр тутмын үүрэг, хөдөлмерийн хамт олны нэр төр, үйл ажиллагааны хэм хэмжээ болгож манай Хөдөө аж ахуй, аж үйлдвэр, барилга, тээвэр, худалдаа, соёл, үйлчилгээний байгууллага хамт олон, хүн бүр шинэ таван жилийн гарааны оны төлөвлөгөөт зорилтыг биелүүлэх ажлынхаа мөрийн хөтөлбөр болговол зохино. 

