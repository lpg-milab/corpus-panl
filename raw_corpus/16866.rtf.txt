№276 (16866]   
1987 оны арван нэгдүгээр сарын 11.
АЗИЙН ЧУУЛГА УУЛЗАЛТЫН ТӨЛӨӨ!

Манай орны хамгийн гарамгай үйл явдал Аугаа их Октябрийн яруу алдарт ойг хүн төрөлхтөн нийтээрээ ёслон тэмдэглэж, их хувьсгалын улс төр, үзэл суртал, нийгэм, эдийн засаг, ёс суртахууны яндашгүй үнэт зүйлс, орчин үеийн нийгмийн дэвшлийн асар их потенциал хязгааргүй дэвшин хөгжих боломжтойг итгэл үнэмшилтэйгээр дахин нотлон харууллаа. 

Нийгмийн шударга ёс, эдийн засгийн эрх тэгш байдал, хүн ард, улс гүрний эрх чөлөө, тусгаар тогтнолыг хүндэтгэх зарчимд тулгуурлан бүх нийтийн бат найдвартай энх тайвныг тогтоон бэхжүүлж болно гэдэгт колоничлол, дайн түрэмгийлэлд илүү их хэлмэгдэн зөвхөн Ази, Номхон далайн бүс нутгийн улс түмэн гүнээ итгэж байна. Америкийн империализм Азид атомын бөмбөг хэрэглэж түүхийн хамгийн эмгэнэлт гэмт хэрэг үйлдсэнээр барахгүй Солонгос. Вьетнамд түрэмгий дайн дэгдээж эдгээр орны ард түмний эсрэг атомын зэвсэг хэрэглэхээр заналхийлж байлаа. Одоо ч энэ тивд бүс нутгийн дөрвөн ноцтой мөргөлдөөн үүссэн нь намжаагүй байна. << Манай бүс нутаг цөмийн зэвсгийн эсрэг, дайны эсрэг хөдөлгөөнийг улам эрчимжүүлэх зорилгын үүднээс Азиь Номхон далайн орнуудын өргөн олон нийтийн төлөөлөгчдийг оролцуулсан энх тайван, сайн хөршийн хамтын ажиллагааны төлөө бүх Азийн чуулга уулзалт хийх нь зүйтэй гэж МАХН үзэж байна >> гэдгийг нөхөр Ж. Батмөнх Аугаа их Октябрийн 70 жилийн ойн баярт оролцсон нам, хөдөлгөөний төлөөлөгчдийн уулзалт дээр хэлсэн билээ. 

Социалист орнууд, социалист чиг баримжаагаар хөгжиж батаа улсууд, үйлдвэрлэх хүч өндөр хөгжсөн гүрнүүд, хоцрогдсон улсууд зэрэг улс төр, нийгэм, эдийн засгийн хувьд харилцан адилгүй улс орнууд энэ тивд оршдог болохоор империалистууд хөгжингүй капиталист орнуудыг нь түрэмгий эвсэлдээ татан оруулах, буурай хөгжилтэйг нь эдийн засгийн Хувьд мөлжих, улс төрийн хувьд давшилт үзэл баримтлалтайг нь шахан хавчих, нийгмийн дэвшилт байгуулалтайг нь дайсагнах хорт ажиллагааг зогсоо жолоогүй явуулж байна. Номхон далайг АНУ цэргийнхээ байлдааны шуурхай ажиллагаа явуулах хамгийн том талбар болгож байна. Ази, Номхон далайн бүс нутгийн улс орнууд өөрсдийг нь ийнхүү улам бүр нөмрөн ирж буй цөмийн дайны аюулыг зайлуулахын төлөө нэгэн санаа бодол, нэгдмэл үйл ажиллагаатай байж шийдвэртэй тэмцэлд эрслэн босч хүчээр түрээ барих тэрхүү харгис бодлогын эсрэг сөрөн зогссоор ирлээ. 

Манай улс тус тивийн социалист бусад орны энх тайванч санал, санаачилгууд, эгнээндээ зуу гаруй улс орныг нэгтгэсэн эвсэлд үл нэгдэх хөдөлгөөний уйл ажиллагаа, дэлхий ертөнцийг цөмийн зэвсэггүй, хүчирхийлэлгүй болгох зарчмуудыг тодорхойлсон Делийн тунхаглал, Афганистан, Кагапучийн үндэсний эвлэрлийн бодлого, цөмийн зэвсэггүй бүс байгуулах тухай Раротенгийн гэрээг хэлбэрэлтгүй дэмжиж, манай гаригийг бүхэлд нь хамарсан энхийн сүрлэг давалгаа Азиас эхэлж өрнөсөн зэрэг нь Ази болон даян дэлхийн улс түмний энх амгалан аж амьдралыг ханган бэхжүүлэх гэсэн улс түмний хүсэл зоригийн бодит тусгал, бүх нийтийн аюулгүй байдлыг хангахын төлөө тэмцэлд нэмэр хандив болж байна. 

Ази, Номхон далайн орнуудын харилцаанд итгэлцэл тогтоох, хүч үл хэрэглэх механизм бий болгох тухай санаачилга, улс түмэн энх тайван орших эрхийн тухай зэрэг БНМАУ-ын дэвшүүлсэн бусад оновчтой саналыг олон улсын хамтын нийгэмлэг, Ази болон бүх тивийн улс түмэн, дэвшилт хүчин өргөн дэмжиж байна. Энэ оны долдугаар сард Улаанбаатар хотноо Ази, Номхон далайн бүс нутгийн коммунист, хувьсгалт - ардчилсан намын төлөөлөгчдийн зөвлөлдөх уулзалт болж бүс нутгийн энх тайван, аюулгүй байдал, сайн хөршийн хамтын ажиллагааны төлөө тэмцлийн тулгамдсан асуудлаар санал бодлоо өргөн солилцсон билээ. Цөмийн дайны аюулыг сэрэмжлэн зайлуулах, бат бэх энх тайвныг тогтоохын төлөө тэмцэлд ах дүү намуудын үйл ажиллагааг идэвхжүүлэн зохицуулах нь юу юунаас чухал болж байгааг энэ уулзалт нотлон харуулсан юм. 

Ази, Номхон далайн орнуудын өргөн олон нийтийн төлөөлөгчдийг оролцуулсан энх тайван, сайн хөршийн хамтын ажиллагааны төлөө бүх Азийн чуулга уулзалт хийх нь юуны урьд тус тивийн улс түмний хүч чармайлтыг нэгтгэн, олон улсын аюулгүй байдлын бүх талыг хамарсан систем бий болгох зорилгод тус дөхөм үзүүлэх ёстой. 

Азийн улс түмэн түүхийн тов тавцан дээр улам бүр тодорхой байр эзэлж байгаа шинэ хувьсгалт үйл явцын мөн чанарыг гүнзгий ойлгож, тэдний санал бодлыг бодитойгоор хүлээн авч, байр суурийг нь харгалзан, хамтарч эрэл хайгуул хийхийн чухлыг ирээдүйгээ тун соргогоор мэдрэх шаардлагатай орчин үс шаардаж байна. 

Арван хоёрдугаар сарын эхээр болох зөвлөлт, америкийн удирдагчдын дээд хэмжээний уулзалт Азийн улс түмний анхаарлын төвд байгаа бөгөөд ЗСБИХУ, АНУ-ын дунд болон ойрын тусгалтай пуужинг бүрэн устгах тухай гэрээнд гарын үсэг зурах тэрчлэн хоёр орны стратегийн давшилтын зэвсэглэлийг 50 хувь Хорогдуулах, бүс нутгийн мөргөлдөөнийг улс төрийн аргаар зохицуулах зэрэг чухал асуудлыг нааштай шийдвэл Ази болон дэлхий дахины улс түмний энх амгалан аж байдлыг хангахад маш чухал ахиц гарна гэж Ази, Номхон далайн бүс нутгийнхан өндөр найдлага тавьж байна. 

Цөмийн болон үй олноор хөнөөгч зэвсгийг урган гарах зууны босго алхуулалгүйгээр бүрэн устгах талаар ЗХУын дэвшүүлсэн түүхэн программ ингэж хэрэгжих сайхан эхлэл гарч байгаад манай тивийн улс түмэн сэтгэл дүүрэн баяртай байна. Цөмийн хөнөөлт зэр зэвсгийн бүхэл бүтэн төрөл ангиллыг устгах тухай тохиролцоо бол атомын зууны түүхийн цоо шинэ хуудас, улс төрийн шинэ сэтгэлгээний бодит илрэл мөн. Зөвлөлт, америкийн дээд хэмжээний уулзалт нь цөмийн аюулаас айж эмээхийн зовлонг Ази болон дэлхий дахин бүрэн арилгахын төлөө хамтран тэмцэж, итгэлцлийн замд зоригтой орохын биет үлгэр, дорвитой эхлэл болно гэж манай тивийн энхийг эрхэмлэгч улс түмэн үзэж, түүний түгээмэл ач холбогдлыг өндөр үнэлж байна. 

