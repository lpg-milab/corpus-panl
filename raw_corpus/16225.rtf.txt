№262 (16225)
1985 ОНЫ АРАВДУГААР  САРЫН 31.
Түгээмэл ач холбогдолтой бичиг баримт

Лениний аугаа их нам ЗХУКН-ын Программын шинэчлэн боловсруулсан төсөл нийтлэгдлээ. Социализмын ууган орон Зөвлөлт Холбоот Улсын нийгэмэдийн засгийн хөгжлийг түргэтгэх замаар Зөвлөлт нийгмийг урагш дэвшүүлэх, социализмыг төлөвлөгөөтэйгөөр, тал бүрээр боловсронгуй болгох өргөн хүрээтэй, гүнзгий зорилтыг урьд өмнө хуримтлуулсан баялаг туршлагад тулгуурлан, шинжлэх ухааны үндэстэйгээр нарийвчлан тодорхойлсон энэхүү Программ нь олон улсын түгээмэл ач холбогдолтой онцгой баримт бичиг юм. 

Дэлхийн коммунист, ажилчны хөдөлгөөний хамгийн туршлагатай намын хувьд ЗХУКН үйл ажиллагааныхаа Программыг боловсруулахдаа марксистленинист онол. сургаалаар удирдлага болгон, нам, коммунистууд, зөвлөлтийн хүмүүсийн бүхий л үеийнхний түүхэн туршлагыг буурь суурьтай нэгтгэн шинжилж орчин үеийн хувьсгалт үйл явцад гүнзгий дүтнэлт өгч, хөгжлийн хэтийн төлөвийг яруу тодорхой тусгажээ. 

Коммунистуудын намын онол, стратеги, тактикийг бүтээлчээр хөгжүүлэн, сүүлийн хорь гаруй жилд Зөвлөлт нийгмийн амьдрал, , олон улсын байдалд гарсан өөрчлөлтийг анхааралтай цэгнэж, үйл ажиллагааныхаа гол чиглэлүүдэд шинэ эрэл хийж, хөгжингүй социализмыг цаашид боловсронгуй болгох зорилтыг өнөөгийн ололт, хэтийн төлөвийн өндөрлөгтэй чадмагаар уялдуулан хамтын бүтээлч сэтгэлгээгээр боловсруулсан Программын энэ төслийг зөвлөлтийн ард түмэн, коммунистууд ажил хэрэгчээр хэлэлцэж эхэллээ. Үүгээрээ ЗХУ-ын нийт эрчим хүчнийхээ илэрхийлж, хөдөлмөрчин олонтой нийгэм эдийн засаг, улс төрийн асуудлаар зөвлөлдөж, улмаар зөвлөл нийгмийн бүх анги, давхрааны санаа зориг, эрх ашиг, хэрэгцээ шаардлагыг нарийвчлан тусгах өргөн боломжийг бүрдүүлж байна. 

Эдийн засгийн удирдлага, зохион байгуулалт, үр ашгийг дээшлүүлж, үйлдвэрлэх хүчийг бүх талаар хөгжүүлж, социалист үйлдвэрлэлийн харилцааг улам боловсронгуй болгоход намын стратегийн зорилт чиглэж, үйлдвэрлэл, техник, технологийг шинэчлэн өөрчлөх ажлыг шинжлэх ухаан техникийн шинэхэн ололтод түшиглэн гүйцэтгэж Хөгжлийн хурдцыг нэмэхээр зорьж байгааг Программын төсөл тодорхой харуулж өглөө. Нийгмийн хувьд хүмүүсийн амьдрал, хөдөлмөрийн нөхцөлийг сайжруулах, нийгмийн харилцааны бүх хүрээнд үнэнч шударга зарчмыг хэрэгжүүлэх, үндэстний харилцааг төгөлдөржүүлэх, улс төрийн салбарт зөвлөлт ардчиллыг улам хөгжүүлэх, оюун ухаан, зан суртахуун, бие бялдрын тэгш хөгжилтэй нийгмийн идэвхийг бие хүнийг төлөвшүүлэх цогцолбор асуудлыг Программын төсөлд тусгажээ. Зөвхөн сайтар бодож боловсруулсан эдийн засгийн стратеги, нийгмийн бодлого, чиглэсэн тодорхой зорилго бүхий үзэл суртал хүмүүжлийн ажил эд бүхнийг салшгүй нэгдмэл Холбоонд нь авч үзэж байж хүний хүчин зүйлийг идэвхжүүлэх асуудал Программын төсөлд чухал байр эзэлжээ. Түүхэн зорилго хичнээн өргөн цар хүрээтэй байх тусмаа түүнийг хэрэгжүүлэх үйлсэд сая сая хүмүүс жинхэнэ эзэн ёсоор, ухамсартай идэвхтэй оролцох ёстой. 

Коммунизм байгуулах нь ЗХУКН-ын туйлын зорилго мөн. Коммунизм бол үйлдвэрлэлийн хэрэгслийг ард нийтээр өмчлөх нэгдмэл нэг өмчтэй, нийгмийнх нь бүх гишүүн бүрэн тэгш эрх эдэлсэн, хүмүүс өвтэгш хөгжихийн сацуу байнга хөгжиж буй шинжлэх ухаан, техникийн ололтын үндсэн дээр үйлдвэрлэх хүчин өсөн нэмэгдэж, нийгмийн баялгийн эх булаг өгөөмрөөр ундран << хүн бур чадлынхаа хэрээр, хүн бүрт хэрэгцээнийх нь хэрээр >> гэсэн аугаа их зарчим хэрэгжих нийгмийн ангигүй байгуулал мөн. 

Лениний намын шинэчлэн боловсруулсан Программын төсөл дэлхий дахины хөгжлийн үндсэн хандлагуудыг тусгаж, орчин үеийн агуулга, шинж чанарыг социалист хувьсгалын эрин үе, капитализмаас социализм, коммунизмд шилжих эрин үе, капитализм нуран унах эрин үе гэж тодорхойлжээ. Өнөө үеийн нийгмийн хөгжлийн гол хөдлөгч хүч дэлхийн социализм, коммунист, ажилчны хөдөлгөөн, чөлөөлөгдсөн улс түмэн, олон нийтийн ардчилсан хөдөлгөөний нийтлэг зорилго бүхий үйл ажиллагаа нь империализм, түүний түрэмгий, дарлан мөлжигч бодлогын эсрэг, ардчилал, нийгмийн дэвшлийн төлөө нэгдмэл тэмцэлд нягтарч байгаа билээ. 

Дайны аюулыг зайлуулах, газар дэлхий дээр энх тайвныг бататгах, нийгмийн өөр өөр байгуулалтай улс орнууд энх тайвнаар зэрэгцэн орших зарчмыг хэрэгжүүлэх бодит зүй тогтлыг нээн харуулснаараа Программын төсөл дэлхий дахины улс түмний зүй ёсны анхаарлыг татаж байна. Олон улсын өнөөгийн хурцадмал байдлыг намжаан, дэлхий дахины үйл хэрэгт нааштай эргэлт гаргах сайхан зорилгод хүрэхэд чиглэсэн тодорхой саналуудыг Программын төсөлд дэвшүүлжээ. Хүн төрөлхтнийг цөмийн дайны сүйрлээс сэрэмжилж, дайныг хазаарлаж болох бөгөөд улс гүрнүүд энх тайвнаар зэрэгцэн орших нь сүйрлээс гарч болох цорын ганц ухаалаг, зөв зам гэдгийг ЗХУКН Програмдаа дахин ёс төртэй мэдэгдсэн нь даян дэлхийн хүн ардад гэрэлт ирээдүйдээ бат итгэх найдвар төрүүлж байна. 

Социалист орнуудын найрамдалт харилцаа, хамтын ажиллагааг цаашид хөгжүүлэн бэхжүүлэхийн олон улсын ач холбогдлыг өндрөөр үнэлэхийн хамт хүн төрөлхтөний ирээдүй сайн сайхан байхын нэг гол нөхцөл нь нийгмийн дэвшил, үндэсний эрх чөлөөний хөдөлгөөний хүчнүүдийн бат холбоо гэдгийг нотлоод колоничлолын үлдэгдлийн эсрэг, энх тайван, бүх нийтийн аюулгүй байдлын төлөө тэмцэл энэхүү хөдөлгөөний олон улсын нөлөөг улам бүр өргөтгөж байгааг Программын төсөлд тодорхойлон дурдлаа. 

ЗХУКН марксизмленинизмийг цэвэр ариун байлгахын төлөө тэмцэж, шинжлэх ухааны социализмын онолыг бүтээлчээр хөгжүүлж, догматизм, ревизионизм болон хөрөнгөтний аливаа үзэл суртлын илрэлд тууштай няцаалт өгч, коммунистуудын интернационалч нэгдэл нягтралыг бэхжүүлэх эрмэлзэл төгс байгаа нь энэ түүхэн баримт бичгээс тодорхой харагдаж байна. 

Зөвлөлт нийгмийг удирдан чиглүүлэгч хүч, олон түмний их бүтээн байгуулалтыг зоригжуулан зохион байгуулагч ЗХУКН-ын улс орныхоо дотор болон олон улсын хэмжээн дээр гүйцэтгэх үүрэг түүхэн шинэ нөхцөлд улам бүр өсөн нэмэгдэж байгаа бөгөөд түүний Программ нь гүнзгий агуулгаараа интернационалч түгээмэл үнэ цэнэтэй, хувьсгалжуулагч их ач холбогдолтой юм. 

МАХН үүсэн байгуулагдахаасаа эхлээд Лениний намын онол, улс төр, практикийн өргөн дэлгэр үйл ажиллагааны арга барил, туршлагыг цаг үргэлж бүтээлчээр судалж, нам, улс Орныхоо өвөрмөц нөхцөлд ажил хэрэгчээр хэрэглэж ирсэн нь манай бүхий л ялалт, амжилтын гол хүчин зүйл, онол, практикийн яндашгүй үнэт эрдэнэс болж байдаг билээ. Ийм ч учраас манай коммунистууд, монголын нийт ард түмэн ЗХУКН-ын арвин баялаг туршлагаас суралцах, зөвлөлтийн аугаа их ард түмэнтэй тогтоосон ган бат найрамдал, үр бүтээлч хамтын ажиллагаагаа бэхжүүлэхийг хувьсгалт интернационалч үүргээ гэж үздэг юм. Манай нам онол, практик, улс төрийн бодлого, нийгмийн бүх хүрээнд явуулах олон талт уйл ажиллагаагаа төгөлдөржүүлэхэд ЗХУКН-ын Программын шинэчлэн боловсруулсан төсөл үнэлж баршгүй чухал ач холбогдолтой учраас намын нийт байгууллага, коммунистууд гүн анхаарал тавьж бүтээлчээр судлах нь оюун санааны зүй ёсны хэрэгцээ мөн. 

ЗХУКН-ын шинэчлэн боловсруулсан Программ марксизмленинизмийн эрдэнэсийн санд оруулсан жинтэй хувь нэмэр, бүтээлч марксизмын онол, улс төр, практикийн дэлхий дахины ач холбогдолтой. 

