№ 31 (16934)  
1983 оны хоёрдугаар   сарын 5.
Шинэ механизм хөнгөн үйлдвэрт

Төлөвлөлт, аж ахуйн механизмыг боловсронгуй болгох туршилтыг хөнгөн үйлдвэрийн салбарт хоёр жил гаруй хугацаанд хийгээд энэ оноос аж ахуйг эрхлэн хөтлөх шинэ аргад бүрэн шилжлээ. 

Анхан шатны нэгжид аж ахуйн тооцоо нэвтрүүлэх, үйлдвэрлэл, хэрэглээний уялдааг бэхжүүлэх, хүн бүрийн сонирхлыг ажлын эцсийн үр дүнтэй холбох олон талын арга хэмжээг хэрэгжүүлсний дүнд салбарын хэмжээгээр жигд ажиллагааны коэффициент 0, 38 - д хүрч, аж ахуйн гэрээт үүргийн тасалдал хоёр гаруй дахин багассан байна. Улаанбаатарын хивсний үйлдвэр, ноосон эдлэлийн << Говь >> комбинат, арьс, ширний үйлдвэрийн нэгдлийн шевретийн үйлдвэр, Эрдэнэтийн хивсний комбинат зэрэг газарт хөдөлмөрийн хамт олны эдийн засгийн мэдлэгийг дээшлүүлж, тэднийг үйлдвэрлэлийг удирдахад өргөн оролцуулах ажлыг оновчтой тодорхой зохион байгуулснаар ажилчдын идэвх ихээхэн өрнөж, үйлдвэрлэлийн үр ашиг, бүтээмж байнга дээшилж байна. << Говь >> комбинатын ажиллагчдын бараг гуравны хоёр нь хөдөлмөр зохион байгуулалт, урамшууллын бригадад хамрагдаж, зөвхөн өнгөрсөн онд ажилчин бүр үйлдвэрлэлийн үр ашгийг дээшлүүлэх, нөөц бололцоог ашиглах, бүтээгдэхүүний чанарыг ахиулахад чиглэсэн оновчтой санал гаргаж, 90 гаруй хувийг нь үйлдвэрлэлд нэвтрүүлжээ. комбинатын хамт олон амжилтаа бататгаж, 1988 онд аж ахуйн бүрэн тооцоонд шилжин, нэг ажилчны хөдөлмөрийн бүтээмжийг 5, 3 хувь дээшлүүлж, гол нэр төрлийн бүтээгдэхүүний чанарын үндсэн үзүүлэлтийг олон улсын стандартын түвшинд хүргэхээр хөнгөн үйлдвэрийн салбарын хамт олныг социалист уралдаанд уриалан үүрэг аваад ажиллаж байна. 

Хөнгөн үйлдвэрийн салбарын нийт байгууллагад аж ахуйг эрхлэн хөтлөх эдийн засгийн арга нэвтрүүлэхэд тоо, үнийн дүнгээр хөөцөлдөх, захиран тушаахыг голчлох хуучин арга барил их саад болж байсан билээ. Одоо ийм бэрхшээлийг даван туулж чадаагүй газар тухайлбал, Дарханы нэхий эдлэлийн үйлдвэрийн захиргаа дотоод нөөц бололцоог илрүүлэн ашиглах, шинэ техник, технологийг богино хугацаанд эзэмших, үйлдвэрлэлийн эцсийн ур дүнг дээшлүүлэхийн тулд хамт олны идэвх санаачилгад түшиглэцгээн, хэрэглэгчдийн шаардлага хүсэлтийг нарийн судлах талаар доголдсоноос үйлдвэрлэлийн жигд ажиллагааг хангахгүй өнгөрсөн оны дүнгээр аж ахуйн гэрээний үүргийн биелэлтийг бодолцсон борлуулалт, чанарын нэгдүгээр ангийн бүтээгдэхүүн үйлдвэрлэх төлөвлөгөөний системийн хэмжээний тасалдлын 90 - 97 хувийг гаргасан байна. Аж ахуйн шинэ механизмыг нэвтрүүлэх талаар үйлдвэрийн захиргаа санаачилгатай ажиллаагүйн зэрэгцээ шинэ механизм нэвтрүүлэх ажлыг сайн ажиллагаатай хэдхэн үйлдвэрт найдаж удирдлага туслалцаа, хяналт дутаж, урсгал байдалд орсноос иймд хүрчээ. 

Салбарын. үйлдвэр, аж ахуйн газрууд бие даасан үйл ажиллагааг сайжруулж, төлөвлөгөөний үзүүлэлтийг эрс цөөрүүлж, улсын даалгавар, лимитэд тулгуурлан 1988 оны техник, үйлдвэрлэл. санхүүгийн төлөвлөгөөг өөрсдөө боловсруулан батлаад хэрэгжүүлэх ажилдаа орсон өнөөгийн нөхцөлд төлөвлөгөө боловсруулах, батлах, аж ахуйн гэрээ байгуулах, тэдгээрийг хэрэгжүүлэх бүхий л ажлын хүрээнд хөдөлмөрийн хамт олны оролцоог өргөтгөж. бригад, цех, хүн бүрийн үүрэг хариуцлагыг тодорхой болгох ёстой. 

Хөнгөн үйлдвэрийн салбарын олонхи үйлдвэр, 1988 оноос аж ахуйн бүрэн тооцооны нэг хэлбэрийн орлогыг хуваарилах аргаар хөдөлмөрийн хөлснийхөө фондыг үлдэгдэл орлогын хэмжээгээр тогтоох шинэ журамд шилжиж байгаа учраас үйлдвэрлэлийн нэгж, дамжлага бүрт арвилан хэмнэж. аж ахуйч үйл ажиллагааг хүн болгонд хэвшүүлэх нь шийдвэрлэх үүрэгтэй. Үйлдвэрийнхээ санхүү, эдийн засгийн үйл ажиллагааг бодитойгоор харж ажлын доголдол дутагдлыг ил тод шүүн хэлэлцэж. хүн бүрийг үйлдвэрлэлийн зорилтыг үр ашигтай шийдвэрлэхэд эзний ёсоор ханддаг болгохын тулд үйлдвэрлэлийн үйл ажиллагаанд хийх эдийн засгийн шинжилгээний хүчин зүйлийн нөлөөг эрс дээшлүүлж, хамт олон, хун бүрийн аж ахуйч сэтгэлгээг хөгжүүлэх, ажиллагчдын эдийн засгийн мэдлэг, боловсролыг сайжруулах хэрэгтэй байна. Нийт орлого, хөдөлмөрийн хөлсний үлдэгдлээр хуваарилах аргыг нэвтрүүлэхэд шийдвэрлэх үүрэгтэй үйлдвэрлэлийн бэлтгэлийг чанартай хангахын тулд аж ахуйн гэрээ, захиалгатай бүтээгдэхүүнийг үйлдвэрлэхэд шаардлагатай материалын нөөцийг цаг тухайд нь бүрдүүлэн бэлтгэж, үр өгөөжтэй ажиллавал зохино. 

Хөнгөн үйлдвэрийн Яамны хэмжээнд хөдөлмөр зохион байгуулалт, урамшууллын бригад 500 гаруй байгаагийн дөнгөж гуравны нэг орчим нь аж ахуйн тооцоотой ажиллаж байна, Хөдөлмөр зохион байгуулалтын дэвшилт хэлбэрийг нэвтрүүлэхэд тоогоор хөөцөлдөх буюу нэр төдийгөөр хэлбэрдэх дутагдал нэлээд түгээмэл байгаа учир үүнд анхаарч бригадын нэр хүнд, өгөөжийг дээшлүүлэх шаардлагатай байна. 

Аж ахуйг эрхлэн хөтлөх шинэ механизмыг нэвтрүүлэх, хэвшүүлэхэд үйлдвэр, аж ахуйн газрын удирдлага, инженер техникийн ажилтнууд мэдлэг чадвараа, оюуны потенциалаа бүрэн дайчилж, бүтээлч сэтгэлгээгээ хөгжүүлэн, хариуцан ажилдаа эзэн болж, бие дааж ажиллаж эх оронч, идэвх санаачилга өрнүүлэх хэрэгтэй байна. 

Хөнгөн үйлдвэрийн салбарын хамт олон эдийн засгийн томоохон хэмжээний туршилтыг урьдаас бэлтгэлтэй хийсний хувьд хуримтлуулсан туршлагадаа тулгуурлан аж ахуйн шинэ механизмыг практик дээр чадамгай хэрэглэж, үйлдвэрлэлийн үр ашгийг дээшлүүлэх, бүтээгдэхүүний чанарыг сайжруулж ашиг хуримтлалыг нэмэгдүүлэн, хамт олны нийгмийн асуудлыг амжилттай шийдвэрлэхийн үл гэр жишээг бусдад үзүүлэх ёстой. Салбарын ажилчин, инженер техникийн ажилтан бүр үүнийг гүнээ ухамсарлаж эдийн засгийн удирдлагын шинэчлэлийн нөхцөлд ажил хэргээ аж ахуйч нүдээр харж шинэ механизм нэвтрүүлэхэд манлайлах ёстой. 

