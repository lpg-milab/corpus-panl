№302 (16892)    
1987 оны арван хоёрдугаар сарын 18.
МАЛЧДЫН ГҮНД АЖИЛ ӨРНӨХ ЁСТОЙ

МАХН-ын Төв Хорооны IV бүгд хурал дээр нөхөр Ж. Батмөнх << Мал аж ахуйн ажилд нааштай өөрчлөлт гаргах, хөдөөгийн хөдөлмөрчдийн аж байдлыг сайжруулахтай холбогдсон зарчмын шинэ зорилт нам, улсын байгууллагын өмнө дэвшин тавигдаж байна >> гээд юуны өмнө мал аж ахуйн үйлдвэрлэлийг удирдах арга барил ямар байв гэдгээ эргэн харж, яаж ажиллан ямар арга замаар байдлыг бодитойгоор сайжруулах вэ? гэдгийг бид эргэцүүлэн бодох ёстой гэж заасан байна. Намын байгууллагууд нэгдүгээрт, бүгд хурлын шийдвэрийг малчид, хөдөлмөрчдөд сайтар сурталчилж, дэвшүүлсэн шинэ зорилтын эдийн засаг, улс төрийн ач холбогдлыг тэдэнд итгэл үнэмшил болтол ойлгуулах, хоёрдугаарт, ажлынхаа байдалд нарийн дүн шинжилгээ хийж, арга барил сэтгэлгээгээ өөрчлөх хэрэгтэй байна. 

Намын байгууллагууд малчид, хөдөөгийн хөдөлмөрчидтэй ажиллахдаа захиргааны тулган шаардах, командлах арга голдуу хэрэглэдэг байсныг эрс өөрчилж, хүнд суртлаас ангижрах ёстой. 

Мал аж ахуйн үйлдвэрлэлийг удирдах, төлөвлөж зохион байгуулахад малчин бүрийн идэвх, санаачилгыг өрнүүлэх. хөдөө аж ахуйн нэгдлийн ардчиллыг хөгжүүлэхэд онцгой анхаарч, малчдын санаа бодлыг сайтар сонсож, түүнийг ажил хэрэгт тусгах, мөн тэдэнд тавигдаж байгаа шинэ зорилтын эдийн засаг, улс төрийн ач холбогдлыг ярьж таниулах ажлыг биечлэн хийх нь чухал байна. 

Захиргаа, аж ахуйн зүгээс удирдлага, зохион байгуулалтын шаардагдах арга хэмжээг аваагүй байж мал, төл үхүүлсэн, үйлдвэрлэлийн даалгавар биелүүлээгүй гэж малчдад өр төлбөр тавих, эсвэл << Та намын гишүүн хүн >> гэдэг нэрийдлээр коммунист малчдад хүч, бололцооноос нь хэтэрсэн ачаалал үүрүүлж, шахаж шаардах, мөн мал аяс ахуйд учирсан хохирол, хариуцлагагүй явдал бүхнийг зохион малчид руу түлхдэг хүнд сурталтан удирдах ажилтан нэлээд байгаа бөгөөд намын байгууллагууд ийм дутагдлыг ажил хэрэгчээр авч хэлэлцэж дахин гаргуулахгүй байх арга олж сүвэгчлэх нь зүйтэй юм. 

Хөдөөгийн хөдөлмөрчдийн ахуй, соёлын нөхцөлийг! сайжруулж, нийгмийн асуудлыг иж бүрэн шийдвэрлэх талаар улс, олон нийт, аж ахуйн байгууллагаас зохиож байгаа ажлыг нэгтгэж, хүчийг төвлөрүүлэхийн хамт шинэ үүсгэл санаачилга, нааштай эхлэл бүрийг дэмжиж, дотоод нөөц бололцоогоо шавхан дайчлах хэрэгтэй байна. 

Хөдөөгийн хөдөлмөрчдийн соёл, ахуйн нөхцөлийг дээшлүүлэхэд ерөнхий үг, хоосон уриа хэрэггүй, харин бодитойгоор гардан зохион байгуулах, биечлэн хөөцөлдөх, бололцоогоо дайчлах нь нам, улсын байгууллагын ажилтан, сонгуультан, идэвхтний шууд хийж эхлэх ажил болох ёстой, 

Мал аж ахуйн үйлдвэрлэлийг ур ашигтай эрхлэн хөтлөх, малын чанар чансаа, ашиг шимийг нэмэгдүүлэх асуудлыг аймгийн намын хороодын бүгд хурал, анхан шатны байгууллагуудын бүх гишүүдийн хурлаар олон удаа хэлэлцэж, байдлыг шүүмжлэн ярьсан Боловч ажилд эргэлт гараагүй байгаагийн учир шалтгааныг ажлынхаа арга барилаас эрж, илэн далангүй, нэр нүүр харахгүй ярилцаж, архаг дутагдлыг арилгах хэрэгтэй. 

Мал аж ахуйн үйлдвэрлэлийг удирдан чиглүүлэх талаар орон нутагтаа зохицсон иж бүрэн бодлого боловсруулан хэрэгжүүлэх тэгэхдээ их дуулиан дэгдээж бага ажил зохиодог, ярьсан шийдсэнээ ажил болголгүй орхиж гүйцэтгэлийн шалгалтыг мартдаг түгээмэл доголдлоос намын байгууллагууд ангижрах хэрэгтэй байна. 

Цаг үеийн ажлын явцад элдэв янзын болзол зарлал, эд бараа амлаж өнгөц аргаар ажил түргэсгэхийг эрмэлздэг хуучин маягийн уралдаан нь малчныг идэвхжүүлж чадахаа больсон учраас түүнийг халж өөрчлөн, хүмүүсийн идэвхийг өрнүүлэх шинэ аргыг олох хэрэгтэй байна. 

Мал аж ахуйн үйлдвэрлэлийн технологийн сахилгыг хатуу мөрдөх талаар намын байгууллага хяналтыг сулруулчихаад гол үүрэгтэй биш хоёрдугаар зэргийн зүйлд их цаг, хүч зарах юм уу, хөдөө аж ахуйд хуваарилсан хөрөнгийг мөн л аар саар зүйлд үрэн таран болгодог буруу хандлагыг зогсоох цаг болжээ. 

Мал аж ахуйн үйлдвэрлэлийг удирдах арга барилыг шинэчлэн өөрчлөхдөө нам, төр, аж ахуйн ажлын зааг ялгааг зөв тогтоож, аж ахуйг улс хөр, эдийн засгийн аргаар удирдах, Зөвлөлт Холбоот Улс дахь өөрчлөн байгуулалтын үзэл санаа, далайцаар ажиллах хэрэгтэй байна. 

Мэргэжилтэй малчин бэлтгэх, тэдэнд мэргэжлийн зэрэг олгох, цалинг ялгавартай тогтоох талаар намын байгууллага ухуулга сурталчилгааны ажлаас эхлээд зохион байгуулалтын ажил хүртэл шаардагдах бүхнийг хийж газар дээрээ, үндсэн нэгж дээрээ амьдралд юу болж байгааг нарийн мэдэж, дүгнэлт хийж байвал зохино. 

Ажлаараа хоцорч байгаа хөдөө аж ахуйн нэгдэл, сангийн аж ахуйн хамт олныг аймаг, сумын намын Байгууллагууд анхааралдаа тусгайлан авч эдийн засгийн үйл ажиллагааг нь урагшлуулж чадахуйц боловсон хүчнээр сайтар бэхжүүлж тэдэнд тал бүрийн туслалцаа биечлэн үзүүлж мэдлэг, мэргэжил, хувийн хариуцлагыг дээшлүүлэхийн хамт потенциалыг нь гүйцэд ашиглах, тэдэнтэй санал бодлоо өргөн солилцох, хариуцлага сахилгыг нь дээшлүүлэхэд уйгагуй анхаарч туслах ёстой. 

Мал аж ахуйг эрчимтэй хөгжүүлэх асуудлыг зөвхөн хөдөөгийн хөдөлмөрчдөөр хязгаарлахгүй, малын ашиг шим хүртдэг бүх нийтийн үйл хэрэг болгон өрнүүлэхэд нам, улс, олон нийтийн байгууллагууд иж бүрэн цогцолбор ажил зохиох шаардлагатай. Мал өвөлжүүлэх, хаваржуулах ажлыг зохион байгуулах, малын ашиг шимийг бүрэн авах, мал аж ахуйд туслах ажилд нийслэл, хот. аймаг, сумын төвийн хөдөлмөрчид, хөдөө аж ахуйн нэгдлүүдийн шеф байгууллагууд шинэ маягаар ажиллавал зохино. 

Сайн боловсорсон аж ахуйн механизм, аж ахуйн тооцоог өргөн нэвтрүүлж, амин хувийн сонирхлыг хамт олны болон нийгмийн сонирхолтой зөв хослуулж, эдийн засгийн хөшүүргийг улс төрийн идэвхжүүлэгчтэй хослуулан мал аж ахуйн салбарт тавигдаж буй том зорилтыг амжилттай шийдвэрлэе. 

