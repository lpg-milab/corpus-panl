№300 (16890)    
1987 оны арван хоёрдугаар сарын 16.
ШИЙДВЭРЛЭХ ОНЫ ТӨЛӨВЛӨГӨӨГ ШИНЭ АРГА СЭТГЭЛГЭЭГЭЭР

БНМАУ-ын Ардын Их Хурлын арван нэг дэх удаагийн сонгуулийн гуравдугаар чуулган БНМАУ-ын эдийн засаг, нийгмийг 1988 онд хөгжүүлэх улсын төлөвлөгөөг хэлэлцэн баталсан нь аж ахуй, соёлын бүх салбарын байгууллага, хөдөлмөрчдийн ирэх жилийн үйлдвэрлэл, үйлчилгээ, нийт ажлын хуульчлан биелүүлэх түвшинг тодорхойллоо. 

МАХН-ын XIX их хурлаас дэвшүүлсэн зорилтуудыг хэрэгжүүлэх таван жилийн төлөвлөгөөт хугацааны шийдвэрлэх үе шатанд шилжин орж, төлөвлөлтийн шинэ: журмыг амьдрал үйлдвэрлэлд бүтээлчээр нэвтрүүлэн тоо, нэр төрөл, чанарын бүхий л үзүүлэлтээр урагш ахиж таван жилийг бүхэлд нь амжилттай дуусгах найдвартай үндэс суурийг тавих цаг боллоо. 

Үйлдвэрлэл, үйлчилгээний бүх түвшинд аж ахуйг эрхлэн хөтлөх эдийн засгийн аргад шилжих, салбарын болон орон нутгийн төрийн захиргааны байгууллагын ролийг дээшлүүлэх, үйлдвэр, албан газрын бие даасан байдлыг хангах замаар ан: ахуйн механизмыг улам боловсронгуй болгох томоохон арга хэмжээг улс ардын аж ахуйд хэрэгжүүлж эхлэх гарааны жилийн хувьд 1988 оны бүх ажил бас өвөрмөц онцлогтой юм. улсын хэмжээний үйлдвэр, албан байгууллагын урьд жилийн үйл ажиллагааны тайлан балансад эдийн засгийн шинжилгээ хийх, мөн төлөвлөлтийг сайжруулж, аж ахуйн механизмыг боловсронгуй болгох, бүтээгдэхүүн, ажил, үйлчилгээний чанарыг сайжруулах тухай сэдвийг нийт хөдөлмерийн хамт олноор хэлэлцүүлсний үндсэн дээр эдгээр асуудлаар МАХН-ын Тов Хороо, Санд нарын Зөвлөл удирдамжийн ач холбогдолтой тогтоолууд гаргасан Юм. " Эдийн засаг, зохион байгуулалтын дорвитой ийм арга хэмжээнд суурилан МАХН-ын Төв Хорооны III ( 1987 оны ) бүгд хурлын үзэл санааны дагуу боловсруулсан учраас 1988 оны улсын төлөвлөгөө шинэлэг шинжтэй билээ. Хүрсэн түвшингээс албадан төлөвлөх, анхан шатны байгууллага, хамт олны бие даасан байдлыг алдагдуулж дээрээс хэтэрхий олон үзүүлэлт өгдөг, бас хоцрогчдын төлөвлөгөөний болон ашиг орлогын дутууг хошуучлагчдад хуваан << үүрүүлж тэгшитгэдэг >> , үнийн дүнгээр хөөцөлдөж нийгмийн хэрэгцээг хохироодог зэрэг дутагдлыг арилгахад чиглэсэн эдийн засгийн хөшүүрэг, механизмыг төлөвлөлтөд тусгасан байна. Юуны урьд үйлдвэрлэлийн программын үзүүлэлтийг бүрдүүлэгч гол нуруу нь аж ахуйн гэрээ болж, урт хугацаанд мөрдөх тогтвортой норматив, томсгосон норм, улсын даалгавар, нийтийг ашиглахын хамт үйлдвэрийн газрын үйл ажиллагааг цэвэр бүтээгдэхүүнээр төлөвлөж, дүгнэх болсон нь урьдын төлөвлөлтийн практикт байсан дутагдлуудыг арилгаж, нийгмийн үйлдвэрлэлд тухайн хамт олон бүрийн оруулах хувь нэмрийг бодитой үнэлэх боломжийг бүрдүүлж байна. Хөдөө аж ахуйн улс, хоршооллын байгууллагуудад сүргийн тоо, бүтэц, бойжуулах төл, тариалах талбай. эзэмших атар, үйлдвэрлэх бүтээгдэхүүнийхээ тоо хэмжээг тухайн орон нутгийн үйлдвэрлэлийн онцлогийг харгалзан бие дааж төлөвлөн, биелэлтийг нь оновчтой зохион байгуулах боломжтой боллоо. Улс ардын аж ахуйн тэнцвэрийг хангах, экспортын үүргийг биелүүлэхэд зайлшгүй цөөн нэрийн бүтээгдэхүүн, өөр аймаг, хотын хэрэгцээнд зориулан бусадтай хоршиж үйлдвэрлэх шаардлагатай зүйлээс бусад бух бүтээгдэхүүний хэмжээг хөдөлмөрчдийн эрэлт хэрэгцээ, худалдааны захиалга, аж ахуйн гэрээ, түүхий эдийн нөөцийг үндэслэн үйлдвэрийн газрууд бие даан тогтоож техник, үйлдвэрлэл, санхүүгийн төлөвлөгөөндөө тусгана. Эдийн засгийн удирдлага, зохион байгуулалтын эдгээр шинэчлэлт, өөрчлөлт нь улс орны хөдөлмөрийн нөөц, үйлдвэрлэлийн потенциалын өсөлтийн бодит хүчин зүйлд тулгуурлах учир 1988 онд эдийн засаг, нийгмийг хөгжүүлэх талаар дэвшүүлсэн баримтууд хэрэгжин биелэх бүрэн боломжтой юм. 

Улс ардын аж ахуйд ажиллагчдын тоо хорь шахам мянгаар өсөхийн хамт дээд, тусгай мэргэжлийн дунд, техник мэргэжлийн сургууль төгссөн мөн ийм тооны мэргэжилтэн, ажилчид, үйлдвэрлэл, үйлчилгээ, соёл, эрүүлийг хамгаалахын салбарт шилжин ажиллана. түүнчлэн санхүүжилтийн бүх эх үүсвэрээр 5, 16 миллиард төгрөгийн хөрөнгө оруулалтыг эзэмшсэнээр үйлдвэрлэлийн үндсэн фондын хэмжээ тэр хэмжээгээр нэмэгдэж, бүтэц нь улам төгөлдөржих болно. Намын эдийн засгийн бодлогын гол чиглэл хүний төлөө халамж, нийгмийн асуудал улсын төлөвлөгөөний Бүрэлдэхүүн хэвээр байна. Ирээдүйд нийгмийн үйлчилгээний хүрээнд зарцуулах хөрөнгийн хэмжээг таван жилийн тухайн оны лимитээс 18, 7 хувь илүү байхаар төлөвлөж, ард тусган аж байдал, соёлыг дээшлүүлэх, худалдаа, ахуйн үйлчилгээ, эрүүлийг хамгаалах салбарыг хөгжүүлэх томоохон арга хэмжээнүүдийг хэрэгжүүлэх юм. 

Ажиллах хүч, хөрөнгө оруулалт, үндсэн ба эргэлтийн фонд зэрэг үйлдвэрлэлийн нөөц, хүний хүчин зүйлийг чадамгай ашиглах замаар төлөвлөгөөт зорилтыг хангаж биелүүлж, үндэсний орлогыг 1988 онд 5 жилийн эхнийхээс 15, 8 хувь өсгөж хэтийн төлөвлөгөөнд заасан хэмжээг бүрэн хангана. 

Хөдөлмөрийн бүтээмжийг дээшлүүлэх бүтээгдэхүүний өөрийн өртгийг хямдруулах, ашиг, хуримтлалыг нэмэгдүүлэх замаар ийм өсөлтийг хангахаар тооцоолж, нийгмийн хөдөлмөрийн бүтээмжийг 3. 6 хувь дээшлүүлж, материал багтаамжаар аж үйлдвэрт 0. 9 хувь, хөдөө аймагт 1, 2 хувь бууруулан улсын хэмжээгээр 146 сая төгрөгийн материал, түүхий эд, түлш эрчим хүч хэмнэхээр төлөвлөсөн байна. 

Үйлдвэр, аж ахуйн газар, хамт олон, хүн бүрийн бүтээлч ажлын төлөвлөгөө, социалист уралдааны үүрэгт үйлдвэрлэлийн үр ашгийг дээшлүүлэх, бүтээгдэхүүн ажил, үйлчилгээний чанарыг Хангахад чиглэсэн тодорхой аягал тусгалаа олж хэрэгжсэний дүнд эдгээр зорилт биелэх нь мэдээж. Юуны урьд хамт олон хүн бүр хөдөлмөр, технологийн сахилгыг чанд сахих, ажлын цагийг үр бүтээлтэй ашиглах зэрэг нэмэгдэл хөрөнгө шаардахгүйгээр үр дүнгээ өгдөг нөөцийг ажиллахын хамт бригадаар болон өрхөөр гэрээлэн ажил гүйцэтгэх, хөдөлмөр урамшууллын хамтын хэлбэрийг улам боловсронгуй болгох зэрэг зохион байгуулалтын дэвшилт арга замыг бүтээлчээр нэвтрүүлбэл зохино. 

Таван жилийн шийдвэрлэх оны төлөвлөгөөт зорилтуудыг биелүүлэхэд нийт хөдөлмөрчдийн бүтээлч хүчийг дайчлах, эдийн засаг, үзэл суртал, зохион байгуулалтыг бүхий л арга, чиглэлээр улс, олон нийт бүх шатны шинэ арга барил, сэтгэлгээгээр ажиллах, юуны өмнө хөдөлмөрчдийн хамт олны эдийн засгийн сонирхлыг залж жолоодох нь чухал байна. Шинэ нөхцөл, журмын дагуу улсын даалгавар, норматив, лимитийг анхан шатны нэгжид хүргэж, тэдгээрийг техник, үйлдвэрлэл, санхүүгийн төлөвлөгөө болгон хэрэгжүүлэх талаар яам, тусгай газар, аймаг, хотын ардын депутатуудын хурлын байгууллагууд удирдлагын арга барилаа эрс өөрчлөн, тэр тухай хөдөлмөрчдийн өргөн олон нийтэд сайтар таниулбал зохино. Төлөвлөгөө боловсруулах, хуваарилах, биелэлтийг хангахад идэвхтэй нөлөөлж, социалист ардчилал, хөдөлмөрчдийг өөрөө удирдах ёсыг хөгжүүлэхэд хэлбэр төдий хандах болж жинхэнэ үлгэр жишээ үзүүлэх нь хурлын байгууллагуудын нэн чухал үүрэг мөн. Нутаг дэвсгэрийнхээ үйлдвэр, аж ахуйн газрын ажлыг хөндлөнгөөс зааварчлан заах, урьдчилан төлөвлөж мэдэгдэлгүйгээр хөдөлмөрийн хамт олныг тэр зүйлд дайчлан үйлдвэрлэлийн жигд ажилладгаас алдуулах зэрэг хуучин арга барилыг шийдвэртэй халах хэрэгтэй. 

Хөдөлмөрчдийн нийгмийн хөгжлийн асуудал бүх шатны хурлын байгууллагын анхаарлын төвд байх ёстой. Ялангуяа хөдөөгийн хөдөлмөрчдийн ахуй, соёлын нөхцөлийг сайжруулах талаар Намын Төв Хорооны IV бүгд хурлаас дэвшүүлсэн зорилтуудыг амьдралд хэрэгжүүлэхийн төлөө хурлын байгууллагууд алс хэтийн бодлого, тодорхой программтай ажиллах нь зүйтэй. Түүнчлэн үйлдвэр, аж ахуйн газар, хамт олон өөрийн хөрөнгө, нөөцийг ашиглан орон сууц, биеийн тамирын талбай, танхим, цэцэрлэг, ясли, улаанбулан, номын сан зэрэг нийгэм соёлын барилга байгууламж барих талаар төлөвлөсөн арга хэмжээг хэрэгжүүлэхэд нь хурлын байгууллагууд бүх талын дэмжлэг туслалцаа үзүүлбэл зохино. 

Ирэх оны тухайд шинээр бий болох ажлын байрын тоо хөдөлмөрийн нөөцийн өсөлтөөс түрүүлэнгүй байгааг анхаарч, үйлдвэр, барилгад ажлын ээлж нэмэгдүүлэх, хөдөлмөрийн нөхөрлөлийн үйл ажиллагааг өргөжүүлэх, гэрээгээр ажил хийх, хувийн хөдөлмөр эрхлэх хэлбэрийг дэлгэрүүлэх, оройн ээлжинд ажиллагчдын хоол унд, унаа хөсөг, үр хүүхдийг нь цэцэрлэг, яслиар хангах талаар хурлын байгууллага, үйлдвэр, албан газрууд хамтран их зүйл хийх хэрэгтэй байна. Ажиллагчдын нийгмийн асуудлыг амжилттай шийдвэрлэснээр төлөвлөгөөт зорилтыг хугацаанд нь тоо, чанарын өндөр үзүүлэлттэй биелүүлэх найдвартай << ар талтай >> болдгийг аж ахуйн удирдах хүн мартах ёсгүй. 

БНМАУ-ын эдийн засаг, нийгмийг 1988 онд хөгжүүлэх улсын төлөвлөгөөний тухай хуульд, << . . . үйлдвэр, аж ахуйн газар, байгууллага бүрийг аж ахуйн тооцооны зарчимд тулгуурлан биеийг нь даалган ажиллуулах, тэдгээрээс үйл ажиллагааныхаа эцсийн үр дүнгийн төлөө хүлээх хариуцлагыг өндөржүүлэх үндсэн дээр нийгмийн үйлдвэрлэлийг давшингуй хөгжүүлж, үр ашгийг нь дээшлүүлэх, нийгмийн хөгжлийн зорилтыг биелүүлэх арга хэмжээ авч хэрэгжүүлсүгэй гэж заасныг хөдөлмөрийн хамт олон бүр нэр төртэй гүйцэтгэж чадвал улс орны урагшлах хөгжлийн хурдцыг нэмэгдүүлэх баталгаа тэр болно. 

