"Хотонд ирээд хонь минийх" гэдэг болох нь...

Монголд хятадууд улам ихээр нэвтэрч, нэмэгдэх тусам тэдний дураараа авирлах явдал хэрээс хэтэрлээ. Ийм маягаараа байвал 5-10 жилийн дараа юу болохын цондонг төсөөлж байгаа хүн Монголд одоо байна уу үгүй юу гэлтэй. Өөрийнхөө төрсөн нутаг дээр монгол хүн хятадуудын өмнө "далайсан газар нь далд орж" явах болж байна.
Тэдний монголчуудыг дээрэлхэн луйвардах нь сүүлийн үед дэндүү гаарлаа. Хамгийн сүүлийн жишээ дурдахад, Улаанбаатар зочид буудлын хятад рестораны эзэн Ванжаюү гэгч олон монголчуудыг залилан мэхэлж, мөнгө хөрөнгийг нь луйвардсан хэрэг шүүхээр тогтоогджээ. Түрээсэлж буй байр савнаасаа эхлээд олон монгол иргэд, компанийн мөнгийг мэхлэн авч луйвардчихаад түүнийгээ хээв нэг тоох ч үгүй явж байна. Тэр ч бүү хэл Хятадын Элчин хийгээд тусгай албадын ивээл, хүрээлэлд багтдагаа гайхуулан "Гадаад Монголын хууль цагдаа гэж юу байдаг юм" хэмээн салаавч гарган хийрхэнэ. Монголчуудыг ийнхүү хулхидаж явдаг ганц Ван биш бөгөөд Жан, Чин, Танаар овоглосон залилан хийгч хятадуудын бүтэн арми Монголд бий болоод удаж байгаа бөгөөд залилан хийгээд оргон зайлсан, аль эсвэл овог нэр, паспортаа сольж, Монголд эргэн орж ирээд монгол иргэдийг үргэлжлүүлэн хуурсаар явдаг "амташсан хэрээ"-нүүд цөөнгүй гэнэ. Залилан гараагүй Монгол-Хятадын хилийн боомт үгүй бөгөөд нэг боомтоос нөгөөд дамжин Монголчуудыг олон жилийн турш "гол гаргаж" яваа мэргэшсэн хятадууд ч байна. Дээшээ тэнгэр хол, доошоо газар хатуу, хэл ам мэдэхгүйн эрхээр хууртагдсан монголчууд Хятадын цагдаад хандаад тусыг эс олон, арга нь тасарч цөхөрсөн нь олон. Эд мөнгөөрөө хохирсон монголчууд өрөө нэхэж Ван, Жан овогтнуудаас гуйж нэг үзэж, аргадаж нэг үзсээр олон сар, жилүүд өнгөрч, зээлсэн банкны хүүндээ давхар шатаж аргаа барж явна. Эдгээр луйварчдадаа хятадын тал хир халдаана гэж үгүй. Зарим нь ингэж залилж зувчуулсан мөнгөө ичих ч үгүй "Хятадаас авчирч даржин Монголд хөрөнгө орууллаа" хэмээн "пээдийдэг" ажээ. "Хятад улс монголд оруулж буй хөрөнгө оруулалтаар сүүлийн долоон жил гадаадын бусад орныг тэргүүлж яваа" гэж Бээжингийн албаны хүмүүс ханхалздаг ч нүдэнд харагдаж, гарт баригдах юм байдаггүйн дээр, үнэн хэрэгтээ Ван мэтийн хужаа нарын Монголчуудыг шулсан, хулхидсан мөнгө байх нь олонтоо бөгөөд "Хятадаас оруулсан хөрөнгө оруулалт"-ын орлого гэсэн сайхан нэртэйгээр хятадын хил даван одож тэдний халаасыг зузаатгадаг. Өөр нэг ноцтой том луйвар бол монгол хүний нэрээр хятадуудын Улаанбаатарт олноор нээж буй бооцоот тоглоомын газрууд юм. Монголын төрийн сайд, албан хаагчдаас эхлээд эгэл ардыг улайм цайм сэгсэрч, улмаар эрхэндээ оруулж барьцаалах болсон "казино" нэртэй ил цагаан луйврын цаана урд газрынхан байх нь олонтоо. Ийнхүү монголчуудыг ил, далдуур тонон дээрэмдэгчид нь Дундад улсын эрх бүхий байгууллага, тусгай албадын ивээлд багтдаг учир Монгол улсад бус Хятад нутагтаа байгаа мэт загнана. Улаанбаатараар дүүрэх болсон хятад гуанзны данжаадууд үйлчлэгч монгол охидыг цаг наргүй боолчилчхоод цалинг нь өгөхгүй шаналгах, дарамталж эрхшээлдээ оруулах зэргээр бахаа хангаж байдаг нь нууц биш болоод удаж байна. Иймэрхүү зүй бус гийчдээр Улаанбаатар дүүрэх тутам монгол охид, хүүхдийг хил дамнуулан худалдах, янхан болгон барьцаалах, хар тамхины наймаа ил далдуур цэцэглэх г.м. урд газраас эхтэй урд өмнө дуулдаагүй ноцтой гэмт хэрэг гаарч, үүнтэй зэрэгцэн хятад хүний халаас зузаарч халх Монголын уруудах нь ихэссээр.. Монголын эмийн ховор ургамал, тариа ногоог үндсээр нь ухаад нэгмөсөн дуусгаж байгаа гэнэ. "Тан луугийн хэрэг" замхарч гэнэ, ялтан хужаа оргоод зугаалж яваа гэнэ, монгол хүний амь насыг хөнөөсөн хятад ял завшсан гэнэ зэрэг "дотор хүний" тодотголтой ноцтой гэмт хэргүүдийн тухай мэдээ өнөөдөр чихэнд дасал болж ердийн үзэгдэл мэт сонсдох боллоо. Энд тэдний даварч байхтай зэрэгцэн, урд очсон манайхныг бас л хэрхэн хулхидаж, доромжилж, дээрэлхэж байдгийг урагш гарсан хэн бүхэн яс махандаа шингэтэл мэдэрч уур хилэнгээ дарж ядан эх орондоо буцдаг. Алба амины эрхээр урд газар явж байхад туурга тусгаар улсын монголчууд биднийг хятадууд доош хийж "Ар монголоор" нь дуудан "тусгаар улс Монгол гэж юу байсан юм" хэмээн даапаалдаг. Мэхлүүлж, луйвардуулж, дарамтлуулалгүй Хятадаас эсэн мэнд харьж ирсэн хүн хэр олон билээ. Энэ бүх доромжлолоо одоо төрсөн нутагтаа байж амсах болсонд омголон монгол залуус хилэгнэн эгдүүцэж эхэлсэн нь зүйн хэрэг. Эх орондоо байж луйвардуулж доромжлуулж тэсэхээ болиод эсэргүүцлээ илэрхийлсэн цоглог монгол залуусыг "ясыг нь гартал банзад, яс гянданд суулга" хэмээн далдаас турхирч манай төр засаг хийгээд хуулийнхныг дарамталж буй тэднийг харахад эх нутагтаа байгаа эсэхээ ч мэдэхээ болих нь. Юу болж байна вэ? Тэдний энэ хэрээс хэтэрсэн авирлалыг өөгшүүлж, эх оронч залуусаа өөрсдийн өмнө бөхөлзүүлэн толгойг нь гудайлгуулахад хүргэж буй манай төр засаг яасан увайгүй байна вэ. Харин залилан хийж буй хятадуудаа цэгцлэх, өр төлбөрийг нь барагдуулан монголчуудын өмнө уучлал гуйлгах ёстой бус уу. Ядахдаа Өмнөд Солонгосуудаас санаа авч жаахан соёлжмоор санагдана. Тусгаар улсад суугаа амбан яам муйхар бүдүүлэг загнаж байгаа нь эх орон, тусгаар тогтнолдоо амин хайртай, халуун цустай монголчуудын эгдүүцэл, уур хилэнг нь улам бадрааж гал дээр тос нэмж байна. Тэр залуус монголчуудыг залилж мэхлэн луйвардахаа зогсоож, хохирлыг нь барагдуулахын төлөө, элэг нэгтнээ элдэв хэлбэрээр доромжлуулахгүйн төлөө, олз хайсан зуйгуул хятадуудыг эх орондоо давруулахгүйн төлөө тэмцлээ үүгээр эцэслэж шантрахгүй нь лавтай. 20-уулаа бус 200, 2000-аараа цаг нь болохоор хоёр саяараа эгдүүцэл, дургүйцлээ илэрхийлэхүйцээр ардчилагдчихаад байна шүү дээ, уг нь миний Монгол. 
Б.Монголжин 
