№180(16770)     
1987 оны долдугаар сарын 29.
Өөрөө хянаж,өөрөө үнэлэх нь

<< Гаргасан тогтоол шийдвэр, арга хэмжээнийхээ биелэлтийг тухайн намын байгууллага өөрөө хянаж. ажлын тодорхой үр дүн, гарсан өөрчлөлтөөр өөрөө үнэлж байх ёстой. Намын дотор аль ч шатанд ажлыг удирдаж, шалгах, үнэлэх бүхий л үйл ажиллагааны арга барилыг ингэж өөрчлөх шаардлагатай >> гэж МАХН-ын XIX их хурал дээр нөхөр Ж. Батмөнх цохон заасныг намын байгууллагууд ажлынхаа үндсэн удирдамж, чиглэл болгон хэрэгжүүлэх үйл явц ид өрнөж байна. 

Улс, олон нийт, аж ахуйн байгууллага, удирдах ажилтнууд олон тооны тогтоол, шийдвэр, төлөвлөгөө боловсруулж, янз бүрийн хурал, зөвлөлгөөн, чуулган хийж, өндөр зорилт дэвшүүлж, уралдаанд үүрэг амлалт авч сурсан, бүр заншсан байна. Харин энэ ажлын хоёр дахь нэн чухал хэсэг болох тэдгээр шийдвэр, зорилт амлалтын ажил хэрэгчээр биелэхэд хөшүүрэг болох гүйцэтгэлийн шалгалтын агуулга, хэлбэр боловсронгуй биш, үр нөлөө нь хангалтгүй, тоо, чанарын хувьд дутмаг байгааг шинэчлэн өөрчилж, бүх салбарт боловсон хүчний гүйцэтгэх сахилгыг өндөржүүлэхэд намын байгууллагын хяналт шалгалтыг бүрэн чиглүүлэх нь нэн чухал байна. Төлөвлөгөө, тогтоол гаргаад санаа амарч гүйцэтгэлийг нь олигтой зохион байгуулж, шалгахгүй орхидог өрөөсгөл ажиллагаа Дорнод, Дундговь, Сүхбаатар, Булган, Өмнөговь аймаг, Улаанбаатар, Дархан хот, Худалдаа, бэлтгэлийн Яам, Нийтийн аж ахуй, үйлчилгээний Яам, Ой, модны аж үйлдвэрийн Яамны харьяа нэлээд байгууллага дээр намын XIX их хурлаас хойшхи хугацаанд ч үргэлжилсээр ирснийг коммунистууд, хөдөлмөрчид зүй ёсоор шүүмжилж байна. 

Өмнөговь аймгийн АДХын гүйцэтгэх захиргаа малын сааль сүү ашиглах, аймгийн байгаль цаг агаарын нөхцөлд мал аж ахуйг эрхлэн хөтлөх систем, үйлдвэрлэлийн технологи боловсруулан мөрдөхөөр сүүлийн тав, зургаан жил дараалан хэлэлцэж тогтоол шийдвэр гаргасан боловч хэрэгжүүлэх тодорхой арга хэмжээ аваагүй, биелэлтийг шалгаагүй, одоо ч ярьсаар, төлөвлөсөөр л байгаа ажээ. Иймэрхүү баримт ховор биш юм. 

Өнөөдөр манай ажилд оршиж байгаа нийтлэг нэг дутагдал бол тогтоол, шийдвэр, төлөвлөгөө удирдамж, заавар чиглэл гаргах нь түрүүлэн давамгайлаад тэдгээрийг ялгах энэ биелүүлэх хэрэгжүүлэх хүмүүст хүргэхдээ дээрээс доош хүртэл шат дамжуулах замдаа сулруулан бүдэгрүүлсээр улиг болсон хоосон шаардлага, заримдаа бүр зарлал мэдээлэл төдий болгон хувиргадаг ноцтой зуршил мөн. Харин гүйцэтгэлийн шалгалт тооны хувьд ч, чанарын талаар ч сүүл барьж заримдаа бүр хугацаа алдаж, дутагдал нэгэнт даамжирч, ажил хохирсон хойно сүр бадруулах маягаар хийгдэх нь олонтаа байна. 

Намын байгууллага, нам, улсын бүх шатны боловсон хүчин, коммунистууд намын аливаа шийдвэрийг хууль мэт ягштал хэрэгжүүлэн биелүүлэх ажлыг хошуучлан зохион байгуулах нь хэний ч шаардлагагүй гүйцэтгэх зүй ёсны асуудал боловч хоцрогч, дундыг буюу сүүл баригч коммунистын тухайд бид тун хайхрамжгүй бараг л эвлэрэнгүй ханддагтаа дасал болжээ. МАХН - д элсэхдээ манай нийгмийн тэргүүний хүн байж олныг манлайллаараа үлгэрлэх амлалт өгөөгүй хүн байхгүй боловч орлогчийн хугацаанаас өнгөрмөгц тэр амлалтаа мартсан хүмүүсийг ерийн юм шиг үзэх нь зохисгүй хэрэг. Нам. засгийн шийдвэр, зохион байгуулалтын амьд ажлыг хурал, зөвлөлгөөн. төлөвлөгөөний тоогоор солихыг хичээдэг удирдах ажилтан бол үнэн хэрэгтээ нүд хуурагчид мөн. 

1985 онд Ховд аймгийн намын хорооны ажлын тайланг хэлэлцээд Намын Төв Хорооноос гаргасан тогтоол, мөн улсын << Намын анхан шатны байгууллагын дайчин чадварыг дээшлүүлэх ажлыг зохион байгуулах тухай >> тогтоолын биелэлтийг орон нутагт шалгаж танилцахад Ховд, Хөвсгөл, Дундговь аймаг, Дархан хотын намын хорооны аппаратын зарим ажилтан, намын анхан шатны үүр, хороодын товчооны гишүүд, сонгуультан нар дурдсан тогтоолуудын шинэлэг үзэл санаа, ач холбогдлыг бүрэн гүйцэд судлаагүйгээс хэрэгжүүлэх ажил хоцорч байв. 

Дорнод аймгийн намын хорооны товчоо, АДХ-ын гүйцэтгэх захиргааны гишүүд МАХН-ын XIX их хурлын шийдвэрийг хэрэгжүүлэхэд хариуцлагагүй хандсанаас ажлынхаа арга барилыг үндсээр нь өөрчлөх талаар шийдвэртэй өөрчлөлт гаргаж чадаагүй байсан тул тус аймгийн удирдах хүмүүст Намын Төв Хороо намын шийтгэл хүлээлгэж, нийт ажилдаа үндсэн өөрчлөлт гаргах тодорхой хугацаатай үүрэг өгсөн байна. 

<< Намын хяналт, гүйцэтгэлийн шалгалтыг юуны урьд учраа мэдсэн сахилгын төлөө тэмцлийг эргэлт буцалтгүй явуулахад чиглүүлбэл. зохино >> гэж намын их хурал онцлон заасан байтал хөдөлмөрийн сахилга, дэг журам, зохион байгуулалтыг бэхжүүлэхэд эргэлт хийж чадаагүй улмаар улс орны эдийн засаг, нийгмийн хөгжлийг түргэтгэх, үйлдвэрлэлийн ур ашиг, чанарыг дээшлүүлэх зорилтыг амжилттай биелүүлэхэд хүний хүчин зүйлийн бэлтгэл хангагдаагүй дутагдал нэлээд түгээмэл байна. 

Хүнд суртал гаргах, хэлбэрдэх, нүд хуурах, худал амлах зэрэг нийгэмд харш үзэгдлийг таслан зогсоож чадаагүй байгаа нь гүйцэтгэлийн шалгалтын арга, хэлбэр боловсронгуй болоогүйн уршиг мөн. Гүйцэтгэлийн шалгалтыг намч, зарчимч, ил тод, тогтмол, шуурхай, цаг үеэ олсон, үнэн бодитой, шударга явуулсан нөхцөлд дайчлах, идэвхжүүлэх, хүмүүжүүлэх их нөлөө үзүүлэхээр барахгүй нийгмийн шударга ес хэвшүүлэх далайцтай хэрэглүүр болох ёстой. Бичиг цаас, мэдээ судалгаа төдийхнийг цуглуулах, ганц нэг хүний ам яриагаар ажил хэргийг цэгнэж, дутагдал доголдлыг зөвхөн бүртгэх маягаар шалгадаг хуучирсан арга нь эцсийн дүнд нүд хуурах, мэхлэх, хэлбэрдэх харш үзэгдлийг өөгшүүлэн байна. Намын анхан шатны байгууллага, коммунистууд, хамт олон, хөдөлмөрчдийн санал дүгнэлтэд тулгуурлан, ул үндэстэй, буурьтай, ажил хэрэгчээр аливаа ажил, ялангуяа тогтоол шийдвэрийн биелэлтийг шалгаж туслах хэрэгтэй байна. 

Зөвхөн дутагдлыг илрүүлж, буруутныг шүүмжилж, шийтгэх нь гол биш, тодорхой хүмүүс, ажил үйлдвэрлэлийн дутагдлын гол шалтгааныг зөв нээн олж, дахин давтан гаргахгүйгээр таслан зогсоож, арилгах дохио сургамж болж байхаар шалгалтыг хийх арга ухаанд бид суралцах ёстой. Шалгалтын дүнг хамт олонд илэн далангүй танилцуулж, байнга мэдээлж байх, шалгах явцад илэрсэн тэргүүний туршлага, ололт амжилтыг ч мөн л нийтийн хүртээл болгож, дэмжин дэлгэрүүлж байвал зохино. Гүйцэтгэлийн шалгалтын мөрөөр ажил сайжирч, тэргүүний хүмүүс тодорч, урамшил, сайшаал хүртэж, туршлага нь дэлгэрч, дутагдал зөрчлийн жинхэнэ эзэд илэрч, зохих хариуцлагаа хүлээж, засарч байх ёстой. 

Шалгалтын ажилд хашир туршлагатай ажилчин, малчин, хөдөлмерийн сэхээтэн, мэргэжилтнийг өргөн оролцуулж, дороос тавих хяналттай хослуулж байх, ер нь намын байгууллагын удирдах хүмүүс өөрсдөө биечлэн оролцож, байдлыг газар дээр нь, анхан шатны цэгт нь нүдээр үзэж танилцаж байх хэрэгтэй юм. Өөрийн шийдвэрийг өөрөө хянаж, өөрөө үнэлэх зарчим намын байгууллагад нэн чухал байна. 

МАХН-ын Төв Хорооны III бүгд хурлаас улс ардын аж ахуйн бүх салбарт үйлдвэрлэлийн үр ашиг, бүтээгдэхүүн, ажил, үйлчилгээний чанарыг дээшлүүлэх, эдийн  засгийн механизмыг боловсронгуй болгох талаар тодорхойлсон чиг заалтыг өдөр тутмын практик үйл хэрэг болгоход гүйцэтгэлийн шалгалтыг чиглүүлэхдээ хяналт шалгалтын ажлын чанар ч үүнд хамаарна гэдгийг мартах ёсгүй юм

