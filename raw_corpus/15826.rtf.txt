№177(15826). 
1984   ОНЫ   ДОЛДУГААР.    САРЫН 25,
НАМ, ХЗЭ-ИЙН ТҮР ХЭСЭГ

МАХН-ын Төв Хорооноос гаргасан намын хэсгийн ажлын зааварт хадлан бэлтгэх, ургац хураах, мал төллүүлэх, оторлох, тууварлах, сүү саалийн ажлын болон барилга угсрах, үйлдвэрлэлийн хээрийн бригад, хэсэг, салаа тээврийн цуваа зохион байгуулах зэрэг тодорхой ажлын үед тухайн хамт олны дотор намын болон нам, ХЗЭ-ийн түр хэсэг байгуулж тодорхой удирдлагаар хангаж ажиллахыг намын байгууллагуудад үүрэг болгосон билээ. 

Тодорхой хамт олны өмнөх тулгамдсан зорилтыг амжилттай шийдвэрлэхэд коммунистууд, ХЗЭ-ийн гишүүдийг дайчлан, үйлдвэрлэлийн хэсэг, дамжлагад зөв байршуулж, манлайллыг нь дээшлүүлэн, тэдний үлгэр дууриалаар хамт олныг зоригжуулан зохион байгуулах чухал үүрэг хүлээсэн нам, ХЗЭ-ийн түр хэсгийг байгуулж, үр дүнтэй ажиллуулах талаар амжилт олж байгаа намын байгууллага цөөнгүй байна. 

Булган аймгийн Сэлэнгэ сумын намын хороо Ингэттолгойн сангийн аж ахуйн үр тариа, мал аж ахуйн үйлдвэрлэлийн цогцолбор, бригад, салаадад цаг үеийн кампанит ажлын үеэр намын болон нам, ХЗЭ-ийн түр хэсгийг байгуулж, зохион байгуулагчаар нь тэргүүний коммунистуудыг томилон тэдгээрийг тодорхой удирдлагаар хангаж ажилласнаар амжилт олж байна. 

Тус сангийн аж ахуйн үр тарианы хоёрдугаар бригадад өнгөрсөн оны намар байгуулагдаж ажилласан нам, ХЗЭ-ийн түр хэсэг зохион байгуулагч нь намын гишүүн М. Хандаа ) тариаланч, механикжуулагчдын ажлыг цуваагаар байр эзлүүлэн дүгнэж, өдрийн аварга шалгаруулан, << Талархал >> , << Дохио >> самбараар байнга гаргаж, тэргүүний хүмүүст шилжин явах дарцаг, гэрчилгээ олгох, сэтгэгдлийг нь соронзон хальсанд бичиж. гэр бүлийнхэнд нь сонсгох, хариу мэндчилгээг нь дамжуулах зэргээр хүмүүсийн ажлын идэвх, урам зоригийг сэргээсэн олон хэлбэрийн ажил зохиожээ. Мөн тээвэрчид, оюутан залуучуудын түр амралт, чөлөөт цагийг ашиглан, ажлын явцыг мэдээлж, хошуучлагчдад талархал илэрхийлэн, тэдэнд үйлдвэрлэлийн технологийг танилцуулан зөвлөлгөө, санамж өгч, хамтран ажилласнаар тарианы хаягдал, ажлын гологдлыг эрс багасгаж, нэг гагаас 23 центнер үр тариа хураан авагсад төлөвлөгөөг ихээхэн хэмжээгээр давуулан, хадлан бэлтгэх төлөвлөгөөг есдүгээр сарын нэгний дотор биелүүлжээ. 

Ажлын ийм ахиц эхлэл цөөнгүй байгаа боловч намын зарим байгууллага гол ажил, цэгт нам, ХЗЭ-ийн түр хэсэг байгуулахгүй байх, эсвэл түр хэсэг байгуулснаар ажлаа хязгаарлаж, тэдгээрийн ажилд туслалцаа үзүүлж тодорхой удирдлагаар хангахгүй байгаа дутагдал цөөнгүй тохиолдож байна. 

Саяхан болж өнгөрсөн намын хэсгийн зохион байгуулагчдын зөвлөлгөөнүүд дээр нам, ХЗЭ-ийн түр хэсгийн ажил, тэдгээрийг удирдаж байгаа арга туршлагын талаар тун бага ярилцсан нь намын байгууллагууд энэ чухал ажилд анхаарлаа олигтой төвлөрүүлээгүй, ажлын оновчтой туршлага багатай байгаатай шууд холбоотой юм. 

Намын байгууллагууд нам, ХЗЭ-ийн түр хэсгүүд дээрх баримтаас дүн шинжилгээ хийж, дутагдлыг нэн даруй арилгаж, ажлаа сайжруулах хэрэгтэй байна. Бүх нийтийг хамарсан одоогийн гол ажлуудыг амжилттай шийдвэрлэхийн тулд юуны өмнө мал оторлох, сүү, цөцгийн тос, хадлан тэжээл бэлтгэх, ургац хураах ажилд намын болон нам, эвлэлийн түр хэсэг байгуулан, үр бүтээлтэй ажиллуулах явдал орон нутгийн намын байгууллагын хойшлуулшгүй зорилт болж байна. 

Түр хэсгүүд улсын төлөвлөгөө, социалист уралдааны үүргийг бүрэн биелүүлэх, хөдөлмөрийн цаг ашиглалт, сахилга хариуцлагыг дээшлүүлэх, социалист өмчийн хадгалалт, хамгаалалтыг сайжруулахад хүмүүсийг дайчлан идэвх санаачилгыг нь өрнүүлэх талаар тодорхой ажил зохион байгуулах ёстой. Ажлын явц, үр дүн, цаашид анхаарвал зохих зүйлийн талаар хамт олондоо шуурхай мэдээлж хүмүүсийн эрэлт хүсэлтийг сонсож, түүний дагуу холбогдох байгууллага, хүмүүстэй хамтран яаралтай арга хэмжээ авч тусалдаг байх нь нам, эвлэлийн түр хэсгийн анхаарлаа төвлөрүүлэх гол асуудал мөн. 

Нам, эвлэлийн түр хэсэг нь тухайн гүйцэтгэх ажлын үргэлжлэх хугацаагаар ажлаа төлөвлөж, шаардлагатай үед коммунистууд, ХЗЭ-ийн гишүүдийн хамтарсан хурлыг богино хугацаанд ажил хэрэгчээр хийж байвал зохино. Ийм хурлаар ажлын ололт амжилтын тухай ярилцаж, дутагдал, саатлын шалтгааныг илрүүлэн, түүнийг арилгах арга замыг тодорхойлж, хүн бүрийн гүйцэтгэх үүргийг тодотгох хэрэгтэй. 

Нам, эвлэлийн түр хэсэгт ажиллаж байгаа коммунистууд нь ХЗЭ-ийн гишүүдийн манлайллыг хангаж, залуучуудыг хүмүүжүүлэх, мэдлэг мэргэжлийг нь дээшлүүлэх. хөдөлмөрт коммунист ёсоор хандах, амьдралын идэвхтэй байр суурь эзэмшихэд нь тал бүрээр туслах эрхэм үүрэгтэй бөгөөд ингэхдээ заЛУучуудтай нэгбүрчлэн ярилцаж, тэдний ажил мэргэжлийн онцлог, зан байдал, хүсэл сонирхлыг судалж, сайныг бататгаж, дутагдлыг шуурхай арилгаж байх ёстой. 

Намын байгууллагууд нам, эвлэлийн түр хэсгийн зохион байгуулагчаар хамт олондоо нэр хүндтэй, хүнтэй ажиллах, зохион байгуулах туршлага чадвартай тэргүүний коммунистуудыг шилж сонгон, намын даалгавар өгч ажиллуулах нь энэ чухал ажлын нэр хүнд, хувь заяатай шууд холбоотой юм. 

Цаг үеийн кампанит ажлын төгсгөлд нам, ХЗЭ-ийн түр хэсгийн ажлын тайланг сонсож, үнэлэлт дүгнэлт өгч, хамт олондоо мэдээлж, бусад түр хэсгийн ажилд дэвшилттэй арга туршлагыг дэлгэрүүлэх ажил зохиох нь намын ажлын арга туршлагыг бататган арвижуулахад чухал ач холбогдолтой юм. 

Одоо манай орон даяар амжилттай өрнөж байгаа зун, намрын олон чухал ажлын үед аж ахуй, тариалангийн үйлдвэрлэлийн зохион байгуулалтын нэгж хэсэг бүрт ардын болон нам, ХЗЭ-ийн түр хэсгийг байгуулан намын үзэл суртал, зохион байгуулалтын ажлын нэгдлийг хангахад намын байгууллагууд анхаарлаа төвлөрүүлбэл зохино. 

