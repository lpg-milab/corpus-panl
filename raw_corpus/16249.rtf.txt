№286 (16249)
1985 ОНЫ АРВАН НЭГДҮГЭЭР  САРЫН 28.
Тэргүүн туршлага, намын байгууллага

Тэргүүн туршлага нэвтрүүлэх нь улсын төлөвлөгөө биелүүлэх, нөөц бололцоо дайчлах, ажлын арга барилыг сайжруулах, хүн хүмүүжүүлэх, хөдөлмөрийн хамт олны ажил үйлсийг эрчимжүүлэхэд нөлөө бүхий Чухал арга хэлбэр, том нөөц билээ. Намын төв, орон нутгийн байгууллага тэргүүн туршлага судалж нэвтрүүлэх ажлыг ихээхэн анхаарч, тэргүүний хамт олон, хөдөлмөрийн сайчуудын туршлагыг газар дээр нь судлах, үзүүлэх сургууль, онол практикийн бага хурал зохиох, туршлагын булан, кабинет байгуулах, аргачлал, зөвлөмж боловсруулах, хэвлэл, радио, телевиз, киногоор сурган сурталчлах, ном товхимол, фото, зурагт хуудас хэвлүүлэх, сайчуудыг дагалдуулан сургах, багш шавийн холбоо тогтоох зэрэг олон хэлбэрийг хэвшүүлж байна. Гэвч онцгой ач холбогдолтой ийм ажилд нам, улсын болон олов нийтийн байгууллага бүр жигд анхаарч тодорхой үр дүн гаргах талаар ихээхэн дутагдал оршсоор байна. 

<< . . . тэргүүн туршлага нэвтрүүлэх ажлыг эцэст нь хүргэдэггүй, хэлбэрдэж тооны хойноос хөөцөлдөж ор нэр болгодог дутагдал ч арилахгүй байгааг хэлэх л хэрэгтэй >> гэж нөхөр Ж. Батмөнх МАХН-ын Төв Хорооны X бүгд хурал дээр зааж тэмдэглэсэн байна. Аль нэгэн хамт олов, эсвэл бие хүний сайн туршлагын тухай их л дуу шуугиантайгаар хэсэг зуур ярьж, нэвтрүүлэх үүрэг амлалт авчихаад удалгүй эрчийг нь сулруулж аажмаар мартдаг, улам сайн судалж бүх бэлтгэлийг хангахгүйгээр дуулианаар шүүрэн авч, ажил уншлага мэт ярих төдийгөөр хязгаарладгаас хичнээн сайн туршлага байвч үр ашгаа өгөхгүйд ч хүрдэг байна, 

Намын нэлээд байгууллагад тэргүүн туршлага нэвтрүүлэх тодорхой ажил зохиохын оронд хурал, төлөвлөгөөгөөр ажлаа хязгаарлаж цөөн хэдэн шилдэг хувийн амжилтыг бүртгэснээр санаа амарч, хяналт шалгалтыг сулруулан, хэлбэрдэх, тооны хойноос хөөцөлдөх буюу ажилдаа ахиц гаргасан хүнийг л туршлага эзэмшсэний үр мэтээр худал тайлан мэдээ гаргах зэрэг зохисгүй хандлага байсаар байна. 

Төв, Сэлэнгэ, Увс аймгийн намын байгууллагууд тэргүүн туршлага нэвтрүүлэх ажилд иймэрхүү хандлага гаргадаг учраас эдгээр газарт тэргүүн туршлага эзэмшсэн хамт олон, хүмүүсийн тоо буурч, тусгайлан судалсан туршлага нь ч үр дүнгүй өнгөрөхөд хүргэж байна. Өсвөр насны үхрийг эрчимтэй бойжуулах бааз байгуулж ажилласан Өвөрхангай аймгийн Бүрд, Хужирт сумын туршлагыг Төв аймаг газар дээр нь очиж судлан, гэрээ байгуулж, нэвтрүүлэхээр төлөвлөсөн боловч хоосон яриа, шуугианаас хэтрээгүй учир энд одоо хүртэл нэг ч бааз байгуулаагүй байна. Гунжин үнээ төллүүлэх бааз байгуулсан Архангай аймгийн Чулуут сумынхны туршлагыг зуун үнээнээс хамгийн цөөн тугал бойжуулж байгаа Өмнөговь, Сэлэнгэ, Хэнтий, ГовьАлтай аймагт эрчимтэй нэвтрүүлсэн бол ажилд ахиц түлхэц өгөх нь мэдээж зүйл байлаа. Тэргүүн туршлага нэвтрүүлэх ажил намын удирдлагын аргын маш чухал бүрэлдэхүүн хэсэг бөгөөд ажил, асуудалд ямагт шинэ дэвшилт санаа бодол, шинжлэх ухааны үндэстэй шилдэг арга технологийг ашиглах тэргүүний үлгэр жишээг дэлгэрүүлэх эргэлзээтэйгээр хандах нь намын ажилтан бүрийн үүрэг юм. 

Тэргүүн туршлагыг шууд нэвтрүүлэх, судалж нэвтрүүлж, туршиж нэвтрүүлэх зэргээр ангилан, хэний туршлагыг хаана, яаж, ямар хугацаанд, хичнээн хөрөнгө зарцуулж нэвтрүүлэн ямар үр дүнд хүрэхийг урьдчилан нарийн тооцоолж, улмаар хэрэгжүүлэхэд үзэл суртал, зохион байгуулалтын бүх бэлтгэлийг хангаж, нэвтрүүлэх ажлын явцад тавих хяналтыг сайтар хийж хэвших ёстой. 

VII таван жилд зөвлөлтийн болон манай орны тэргүүний сайчуудын олон сайхан туршлагыг нэвтрүүлэхээр үүрэг амлалт авсан газрууд биелэлтийг нь эргэн харж үр дүнгийг нь тооцох хэрэгтэй байна. Ялангуяа ЗХУ-ын Ставроволийн хязгаарын Ипатовыв районы туршлага, мөн Львовын чанарын удирдлагын иж бүрэн систем, Щекины химийн комбинатын цөөн ажилчинтайгаар их бүтээгдэхүүн үйлдвэрлэх туршлага, Архангай аймгийн Жаргалант сумын нэгдлийн Хоолтын бригад, Сүхбаатар аймгийн Баяндэлгэр сумын намын байгууллагын зэрэг олон тооны заавал нэвтрүүлэх ёстой туршлагын үр дүнг гаргаж, шинэ таван жилд ямар салбар, үйлдвэрлэлд хэний туршлагыг нэвтрүүлэх тухай нарийвчилсан төлөвлөгөө боловсруулах нь чухал байна. Туршлага нэвтрүүлэх ажлыг аймаг, хот, сум, районы АДХ-ын чуулганаар заавал биелүүлэхээр хуульчлан баталсан учраас чуулганд тайлангаа тавьж зорилтоо тодорхойлох нь зүйтэй юм. 

Шинэ таван жилд байгууллага, хүмүүсийн уралдааны үүрэг авахад нэвтрүүлэх туршлагыг нэр заан оруулахын тулд бэлтгэлийг хангах нь зүйн хэрэг бөгөөд үүнд намын байгууллагууд одоо л цаг алдалгүй тэр асуудлыг боловсруулж, нам, ХЗЭ-ийн гишүүн, хамт олны дотор эрчимтэй ажил олгох хэрэгтэй. Хэлбэрдэх, тооны хойноос хөөцөлдөх дутагдлыг давахын тулд урьдаас судалгаа тооцоотой, ул суурьтай хандаж, тэргүүн туршлага нэвтрүүлэхэд чанарын өөрчлөлт гаргах нь чухал байна, 

Тэргүүн туршлага нэвтрүүлэх ажлын арга барилыг боловсронгуй болгож, энэхүү ширгэшгүй эх булаг, нэмэгдэл явц бололцоог бүрэн дүүрэн үр ашиггүй ашиглахад намын анхан шатны байгууллагын анхаарал хүчийг төвлөрүүлэв. 

