№205(16168)
1985 ОНЫ НАЙМДУГААР САРЫН 24.
МХЗЭ-ийн гавшгай үйлс

Өнөөдөр МХЗЭ-ийн төрсөн өдөр. Социалист монгол орны цог жавхлант, яруу алдарт залуу үеийнхэн МХЗЭ-ийнхээ байгуулагдсан өдрийг жил бүр бахархан хэлэх амжилт бүтээлтэй, бахдан тэмдэглэх намтар түүхтэй угтдаг эрхэм нандин уламжлалтай. 

<< Империализмын эсрэг эв санааны нэгдэл, энх тайван, найрамдлын төлөө >> уриан дор аугаа их ЗСБНХУ-ын нийслэл Москва хотноо тун саяхан болсон Дэлхийн залуучууд, оюутны XII их наадамд манай залуучууд, оюутны элч төлөөлөгчид амжилттай оролцов. Энэ нь манай залуучуудаас МХЗЭ-ийн өдөртөө барьсан улс төр, хөдөлмөр, урлаг соёл, спортын том бэлэг юм. Москвагийн их наадмыг угтаж манай орны залуучууд, оюутнууд << ДЗО-ны ХII их наадамдаа гавшгай хөдөлмөр, онд сурлага, авьяас чадвар, уран бүтээлээ зориулъя >> уриан дор социалист уриан даян эрчимтэй өрнүүлж, << Энх тайвны марш >> зохион, << Их наадмын клуб олон арвыг байгуулан, улс төр, үзэл суртал, зохион байгуулалтын өргөн хүрээтэй их ажил хийсэн юм. Их наадмыг угтсан социалист уралдаанд Хөвсгөл, Өвөрхангай, Баян-Өлгий аймаг, Улаанбаатар хотын ХЗЭ-ийн байгууллага, залуучууд идэвхтэй оролцож, шалгарсан байна. Мөн их наадмын нэрэмжит биеийн тамир, спортын үзлэг, улс төрийн зурагт хуудасны уралдаан, улс төрийн дууны наадам, монголын залуучууд, оюутны урлагийн наадам, залуу уран бүтээлчдийн шилдэг бүтээлийн уралдаан зэрэг залуучуудын сонирхлыг татаж, хүч мэдлэг, оюун санаанд нь шинэ түлхэц өгсөн олон ажил зохиогдлоо. 

Манай гаригийн 157 орны 20 гаруй мянган залуус оролцож, энх тайван, эв найрамдал, эрх чөлөөт амьдралын төлөө тууштай тэмцэх нэгэн санаа, нэгдмэл зорилгоо яруу тод илэрхийлсэн Дэлхийн залуучууд, оюутны XII их наадмын дуулиантай бөгөөд дурсгалтай өдрүүдийн улс төр, үзэл суртал, урлаг соёл, биеийн тамир, спорт, найрамдал нөхөрлөлийн бүхий л арга хэмжээнд монголын залуучууд туйлын идэвхтэй оролцов. Эхлээгүй байгаа дээр нь дайны эсрэг шийдвэртэй тэмцэх, милитаризм түрэмгийллийн хүчийг зогсоож, цөмийн сүйрлийн аюулыг хамтын хүч чармайлтаар сэрэмжлэн, газар дэлхийд цөмийн болон ердийн зэвсэглэлээр хөөцөлдөхийг эцэс болгож, сансарт зэвсэг дэлгэрүүлэхгүй байх, үй олноор хөнөөх бүх төрлийн зэвсгийг нийтээр хориглон устгахын төлөө монголын ард түмэн, түүний залуу үеийнхэн тууштай тэмцсээр ирсэн бөгөөд хойшид ч цуцалтгүй тэмцэх зориг эрмэлзэл дүүрэн байгааг манай залуучууд, оюутны элч технологичид Москвагийн их наадмын өдрүүдэд ёс төртэй илэрхийллээ. 

Хүн төрөлхтөний өнөө болон хойч ирээдүйг дайн дажин, хүчирхийлэл, дарлал мөлжлөггүй байлгахын төлөө шургуу тэмцэхэд МАХН-ын өсгөж хүмүүжүүлэн социалист монголын залуучууд, оюутнууд хэзээд бэлхэн байгааг олон орны залуучуудад, дэлхийн хүн ардад ийнхүү дахин тов тодоор илтгэн харууллаа. НҮБ-аас зарласан олон улсын залуучуудын жилийн арга хэмжээнүүдэд монголын залуус ажил хэрэгчээр оролцон их зүйл хийж байна. 

Монголын залуучууд бүтээн байгуулагч их хүч мөн. Тиймээс ч МАХН-ын Тов Хорооноос МХЗЭ-ийн XVIII их хуралд ирүүлсэн баярын бичигт << Ная, ард түмэн хувьсгалт залуучуудын эвлэлийн хүч бололцоонд гүнзгий итгэдэг бөгөөд цаашдаа ч түүнд социалист байгуулалтын шинэ шинэ хариуцлагатай үйлсийг итгэн хүлээлгэж байх болно >> гэж цохон тэмдэглэсэн бий. Өнөөдөр манай их орон даяар төрөлх хайрт МАХН-ынхаа ээлжит XIX их хурлыг угтаж, улс төр, хөдөлмөрийн өндөр идэвхтэй ажиллан, VII таван жилийн төлөвлөгөөт зорилтын дутууг гүйцээх, 1985 оны төлөвлөгөөг үзүүлэлт бүрээр бүрэн биелүүлэх, давуулан биелүүлэхийн төлөв бүх ард түмний социалист уралдаан амжилттай өрнөж байна. Мөн манай орны хөдөө аж ахуйг хөгжүүлэх, хүн амын хүнсний хангамжийг сайжруулах зорилтот программыг хэрэгжүүлэх туйлын өргөн цар хүрээтэй, урт хугацаатай нөр их ажил эрчимтэй эхлээд байна. Эдгээр их ажил, эрхэм үйлсийн манлайд коммунистуудтайгаа мөр зэрэгцэн явж амжилт бүтээл ундруулан намдаа туслах нь МХЗЭ, түүний мянга, мянган гишүүд, нийт залуучуудын нэр төрийн хэрэг, хүндтэй хариуцлагатай үүрэг мөн. Энэ тухай нөхөр Ж. Батмөнх << Манай яруу алдарт залуучууд намаас дэвшүүлсэн нийгэм эдийн засгийн том зорилгыг хэрэгжүүлэх үйлсэд ямагт идэвхтэй үүрэг гүйцэтгэж ирсэн бөгөөд одоо ч ялангуяа хөдөө аж ахуйг хөгжүүлэх, хүнсний хангамжийг сайжруулах бүтээн байгуулалтын их ажилд улам илүү хувь нэмэр оруулах нь дамжиггүй >> гэж зааж хэлсэн юм. 

Атар газар эзэмшин алтан тариа найгуулж, ган зам зурайлган тавьж, шинэ хот, үйлдвэр сүндэрлүүлэн байгуулж, өндөр хүчдэлийн мөнгөн цамхгийг уул, талын дундуур << алхуулж >> , буянт мал сүргээ түм бумаар нь өсгөн үржүүлж, эрин үеийнхнийхээ тухай ном зохиол бичиж, эрдэм шинжилгээний бүтээл туурвиж, улс эх орон, ард түмнийхээ сайн сайхны төлөө манай яруу алдарт залуучууд их зүйл хийж ирсэн сайхан уламжлалтай. саруул ирээдүйтэй. Өнөө үед дэвшүүлэн тавьж байгаа шинэ шинэ том зорилтыг хуучирсан аргаар шийдвэрлэж болохгүй гэсэн намынхаа заалтыг удирдлага болгон хөдөө аж ахуйг хөгжүүлэх, хүн амын хүнсний хангамжийг сайжруулах зорилтот программыг хэрэгжүүлэх үйлсэд ХЗЭ-ийн байгууллага, гишүүн, залуу хүн бүр тодорхой хувь нэмэр оруулах нь өнөөгийн шатны нэг гол зорилт болж байна. Үүний тулд юуны өмнө малын хорогдол гаргахгүй байх, мал оторлож таргалуулах, сүү саалийг ашиглах, малыг хугацаанд нь бүрэн хээлтүүлэх, арвин их хадлан тэжээл бэлтгэх, үр тарна, хүнсний ногоог үрэгдэл хаягдалгүй богино хугацаанд хураах, өвлийн бэлтгэлийг бүхэлд нь сайн хангахаас бүх ажлыг эхлэх хэрэгтэй юм. Тэгэхийн хамт үйлдвэрийн цех, эрдмийн танхим, урлаг соёл, биеийн тамир спортын талбарт бүх ажлын чанарыг онцгой эрхэмлэж, арвин бүтээл гаргахын төлөө хичээж шамдах нь зүйтэй. Энэ бүхэн манай яруу алдарт МХЗЭ, түүний гишүүд, залуучуудын хошуучлах ёстой гавшгай үйлс, энхрий хайрт МАХН-ынхаа ээлжит ХХ их хуралд барих эрхэм бэлэг нь мөн. 

