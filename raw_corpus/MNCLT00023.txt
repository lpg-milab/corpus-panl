Ц.ДАМДИНСҮРЭН

БАГШ ШАВЬ ХОЁР

	Зуны цаг Улаанбаатарын гудамжаар явж байтал, гудамжинд нэг цэцэг ургасан байв. Хээрийн цэцгийн үр салхинд хийсэж байв. 
	Хээрийн цэцгийн үр салхинд хийсэж ирээд хотод ургаж байгаа юм байна. Хотын хүн их төлөв зун цаг Туулын хөвөөгөөр   гэр   барьж  зусланд  суух тул зарим гудамжаар хүн явах нь цөөн болно. 
	Ийм завшаанаар энэ цэцэг ургаж чадсан боловч зарим хүний хөлд гишгэгдэж, хотоор тэнэж явдаг ямаанд идэгдэж, тоосонд дарагдаад хээрийн цэцэгтэй зэрэгцүүлбэл их л гутанги болжээ. Удахгүй хотын  хүнийг  нүүж  ирэхэд, энэ цэцэг хөлд гишгэгдэх нь лавтай. Хөөрхий цэцэг зохих газраа олж ургаж
чадсангүй. Хэрэв цэцэрлэг юм  уу байшингийн хайсанд ургасан бол өөрөө саадгүй сайн ургахын дээр хотын чимэг болж хүний сэтгэлийг баясгах зүйл  болохсон билээ. 		Түүний дэргэд намхан цагаан байшингийн хайсны дотор түүний төрлийн нэгэн бүлэг сайхан цэцэг ургаж хурц өнгөө хүний нүдэнд 
тусгаж байна. Энэ цэцгийг хүн усалж арчилж байсан нь илэрхий. Үүнээс үзэхэд, аливаа юмыг бодлоготойгоор удирдах, ажиллах гэдэг их хэрэгтэй юм байна. Энэ бол зөвхөн цэцэгт ч биш, хүнд ч холбогдоно. Жишээ болгож таних нэг хүүхний явдлаас хэлье.
	Хөдөө газар малын ажилтай эмгэн өвгөн хоёр байжээ. Нэг хүүхэнтэй юмсанжээ. Түүнийг Цэцэгмаа гэдэг. Энэ айл дунд зэргийг чинээлэг айл байв. Цэцэгмаа хүүхэн сумын төв дээр очиж ирээд эцэг эхдээ хэлсэн нь:
	- Сумын эмч Ханд медаль тэмдэгтэй болжээ. Бид хоёр адилхан үерхэж өссөн билээ. Ханд надаас илүү болж гайхуулсах юм байдаггүйсэн. Одоо тэр цагаан халадтай, мөнгөн медальтай их сайхан харагдлаа. Түүнийг "Эмч, эмч" гээд хүн их хүндэлж байх юм. Намайг хайхрах хүн ердөө алга гэж хэлсэнд эх нь хэлэв:
	-  Чи  бас түүн шиг сайн  сайхан явж болно шүү гээд охиноо тайтгаруулахыг оролдов.
	- Үхсэн хойноо болно. Хэдэн үнээний дэлэнтэй зууралдсаар, сайн муу ажлыг хийсээр    насаа    барах   гэж   байна    гэж Цэцэгмаа цухалдав. Өвгөн хэлсэн нь:
	-  Муу ажил гэж байхгүй. Үнээний дэлэнтэй зууралдах чинь бас ажил юм шүү. Үнээний    дэлэнтэй    зууралдахгүй    бол сүүтэй цай яаж уух вэ? Баруун сумын Дэлэгийн     эхнэр     өтөлтлөө     үнээний дэлэнтэй  зууралдсан хүн.  Үүнийг  сайн сайхан   ажил   хийв   гэж   улсаас   алтан үсэгтэй үнэмлэх олгосон байна гэнэ билээ гэхэд эмгэн нэмж хэлсэн нь:
	-Хэдэн малаа сайн малласан хүнийг дээд газраас сайшаадаг болсон шүү. Хүүхэн хэлсэн нь:
	-  Тэгвэл та хоёр ямар сайшаалыг олсон бэ? Өвгөн хэлжээ:
	-   Ноёдын   өмнө   бөхөлзөхгүй   болов. Амь тэжээх хэдэн малтай боллоо. Энэ
хэдэн малыг хэн ирээд хэдийд булааж авах бол   гэж  айхгүй   боллоо.   Энэ   бол нам засгаас өгсөн шагнал юм. Эмгэн хэлсэн нь:
	-   Чухамдаа   ёстой   шагнал   даа.   Урьд эцэг эх хоёр  чинь яаж зовж зүдэрч аж төрж явсныг  чи   мэдэхгүй   болоод тэгж байна гэв. Хүүхэн цухалдаж хэлсэн нь:
	-  Тэр мэдэх мэдэхгүй ч над хамаагүй. Би Хандаас дор орсондоо гутарч байна. Олон  хүн   "эмч,   эмч"   гээд Хандыг  их хүндэлж   байвч   намайг   чухам  хүн   гэж санахгүй шиг байна. Өвгөн хэлсэн нь:
	-Чи малаа сайн маллаад бай. Тэгвэл чамайг сайн хүн гэж бүгдээр санах болно. Малаа сайн малласан хүнийг медаль одонгоор хүртэл шагнадаг юм гэнэ билээ. Сумын дарга сая тэгж ярьсан.Тэр томоотой хүн тул худал хэлээгүй биз гэв.
	Үүнээс хойш  Цэиэгмаа, үнэхээр  маллавал одон тэмдэг авчихаж  болох болов уу гэж боддог болов. Дараа нь сайн малчинд өгдөг гэдэг үгийг ухуулагчаас магадтай сонсоод тэмдэг зүүх юмсан, тэгээд Хандын хажуугаар ханхалзтал алхаад гарах юмсан гэж их санадаг болов.  Цэцэгмаа үнэхээр малаа сайн малладаг боллоо.
Хонио их сайн хариулдаг боллоо. Үнээгээ сайн саадаг боллоо. Тэгээд тэр жил нэг ч хонийг чононд өгсөнгүй. Нэлээд аргал түүж өвлийн түлш бэлтгэв. Гэрийн дотор цэвэр байлгахыг оролдож аяга шанагаа сайн угаадаг боллоо. Эцэг эх нь Цэцэгмааг их сайшааж, аж ахуй мэдэх сайн болов гэж баярлаж байв.
	Ингээд нэг жил өнгөрлөө. Одон байдаггүй, хоёр жил өнгөрлөө одон бас байдаггүй.
	- Би малаа хэчнээн сайн маллаж байвч намайг   хэн    ч   тоомсорлохгүй    байна. Өнөөх сайн малчинд өгдөг одон чинь хаа байна? гэхэд, өвгөн:
	-Улсын шагнал гэдэг хүнд их юм, ганц хоёр жил малаа сайн малласан хүн бүрд одон өгөх юм бол монголын хүн бур одонтой болоход хүрнэ. Гойд сайн малчинд одон өгдөг байлгүй дээ. Хүүхэн хэлсэн нь:
	-Би малаа гойд сайн маллаж байна. Эмгэн хэлсэн нь:
	-Малаа чим шиг ингэж маллаж байгаа хүн олон байдаг байлгүй дээ. Өвгөн хэлсэн нь:
	-Чи олны дундаас онцгой шалгарч товойж гарах хэрэгтэй.
	Хүүхэн хэлэв:
	-  Энэ янзаар бол би товойж гарч чадахгүй   нь.   Сумын   дарга   саяхан  хурал дээр ярьж байсан, залуучууд сайн малчин болъё гэвэл эрхбиш бичиг сурах хэрэгтэй гэж хэлж байна билээ. Би бичиг сурах гэж бага сага оролдовч хэдэн малтай   хөөцөлдөөд   зав   гарахгүй    юм. Хотод очиж бичиг эрдэм сурч ирээд гойд
сайн малчин болно. Тэгвэл надад медаль байтугай одон ч өгөх байх гэхэд эмгэн сандарч:
	- Чамаас би салж чадахгүй гэв. Нээрэн  ч малыг сайн маллахап ном эрдэм хэрэгтэй гэдэг үнэн үг байж мэднэ гэж өвгөн дотроо бодов. Тэгээд Цэцэгмаа хот орж  ном үзэж ирээд  сайн малчин болно гэж үргэлж гуйдаг боллоо. Эцэг эх нь анх татгалзаж байсан боловч эцэстээ аргагүй зөвшөөрч мянга шахам төгрөг өвөрт нь хийж өгөөд Цэцэгмааг хотод явуулав. 
	Цэцэгмаа хотод ирээд эцгийн танил айлд бууж юуны өмнө бичиг заалгаж эхлэв. Хагас жил болоход Цэцэгмаа сонин муухан уншдаг боллоо. Тэр жил эцэг эх нь хүүхнийхээ хүнсэнд нэг үхэр, хэдэн хонь авчирч өгчээ. 
	Хавар болоход зуны хүнсэнд зориулж зуун төгрөгийг бусдаар дамжуулж шинэ тэрлэгийн хамт өгчээ. Одоо энэ жил Цэцэгмаад зөвхөн үсэг гаргах хүн бүр багшилж чадахгүй, бнчгнйг бүр сайн мэддэг, сайхан бичдэг, ашгүй бичээч хүн багшах хэрэгтэй. Ийм бичиг үсэг сайтай багш болохуйц хүн хотод олон байвч ихэнх нь зав муутай гээд шамдалтай зааж өгөхгүй юм. 
	Яаж нэг сайн багшийг олж бичиг заалгая гэж бодож байтал, чухам зол заяа тохиолдож, завтай бөгөөд бичиг сайтай нэг багшийг олов. Түүний нэр Банзар гэдэг. Нас гуч гарч байгаа. Банзар, алаг адуут Наваан гэдэг алдартай баян байсан хүний хүү юм. Навааний мал буян одоо саарсаар боловч  бас л нэлээд мал хөрөнгө бий. Хөдөө хүн бүл сайтай тул, Банзар гэр хашаагаа эзэмшиж хотод суудаг. Банзар тусгай албан ажил хийдэггүй боловч, дэмий цаг өнгөрүүлэхгүй, олон түмэн арддаа сурсан эрдмээрээ тус болохын тулд бичиг мэдэхгүй хүнд ном зааж суудаг байжээ. 
	Банзарын шавь нар их төлөв хотын албан хаагчдын эхнэр хүүхэд бөгөөд өдрийн цаг чөлөөтэй байна. Айл хөршийн албан хаагчдын эхнэр хүүхдэд Банзар өглөөнөөс аваад шавь нарын гэрээр явж ном заасаар өдрийг өнгөрүүлдэг ажээ. Ганцхан Цэцэгмаад үдэш ном заадаг байв.
	Энэ намар Банзар түлээ бэлтгэж чадсан боловч хүнс бэлтгэж чадаагүй байлаа. Цэцэгмаа гэр оронгүй боловч хүнсний   махыг  гэрээс  авчруулсан  байжээ. Банзар Цэцэгмаа хоёрын нэг өвөл суух гэр түлээ нөгөө нь хүнстэй үчраас хоёулан нэг гэрт хамт өвөлжихөөр хэлэлцэж тохиров.
	Цэцэгмаа Банзар хоёрын гэртэй нь гаднаас дулаацуулж, хоолтой нь дотроос дулаацуулж, тавтай сайн өвөлжив. Энэ завсар Цэиэгмаа бичиг сурахыг оролдсоор ямар ч номыг уншдаг болов. Бас мал маллагааны арга маягийн тухай бага сага номыг олж уншив. 
	Хавар дулаан болоход Банзар нүүж оайгаа үүлийг тооноор харж санаа алдаад, дээшээ харж хэвтээд байдаг болов. Зуны эхэн сар ойртмогц, Банзар, гэрээ байшинд хурааж цоожлоод, нэг морь унаад, хөдөө гарах болов. Цэцэгмаа хэлсэн нь:
	- Чи намайг ингээд орхих гэж үү? Банзар хэлсэн  нь:  
	-  Юу  орхих гэж, чамайг  би   эхнэр   болгож   аваагүй   тул орхиж байгаа биш, Авсан юмыг орхихоос биш, аваагүй юмыг орхидоггүй. Цэцэгмаа:
	-  Чи даанч хүний  мөсгүй зан  гаргаж байна. Би хөдөө газраас ном сурах гэж ирсэн, энэ газар эцэг эхгүй өнчин хайлаас шиг  хүн шүү. Банзар хэлсэн нь: 	-Цэцэгмаа минь, чи өнчин хайлаас шиг хүн биш, хээрийн сайхан цэцэг шиг хүн шүү.Чи хээрийн сайхан цэцэг шиг ургадаг газраа ургаж л байна. Би харин цэцгийн нөмөрт хоргодсон хуурай навч шиг хүн шүү. Хаврын салхи хөдлөхөд өөрийн эрхгүй, цэцгийн нөмрөөс хийсэх цаг болов гэж хэлээд, мордохыг яаравчиллаа.Банзарыг гурван хүүхэн ирж үдэв.
	-  Энэ юун хүүхнүүд вэ? гэж Цэцэгмаа Банзараас шивнэн асуувал
	- Миний шавь нар гэж ажиггүй хариулав. Цэцэгмаа тэр шавь нартай хамт зогсож байлаа. Гэнэт ажиглавал, нэг шавийн нүднээс нулимс бөмбөгнөж байна. Нөгөө шавь хүүхний царай ув улаан болжээ. Гуравдугаар хүүхэн нүдээ ирмэлзүүлэн дэмий л ийш тийш алхална.  Банзар хэлэх нь: 
	-  За та нар сайн  сууж байгаарай. Би зун хөдөө  гарч айраг ууж,  биеэ баахан тэнхрүүлээд   намар   ирнэ.    Намраас   та нарт уран сайхан дуу шүлэг найруулгыг заана.  "Холын замд мордоход хонгор хүү минь үдэв" гэх зэргийн сэтгэл хөдөлмөөр шүлгийг заана даа гэж хэлээд Банзар хөдөө гарав. Цэцэгмаа   одоо   сайн   багш  үгүй  тул хотод дэмий суух хэрэггүй гэж нутагтаа харив. Эцэг эх нь хүүхнээ эрдэм ном сураад ирэв  гэж их баярлав.  Цэцэгмаа хэлсэн нь: 
	-  Би бичигтэй болсон ч эрдэмтэй болоогүй. Бичиг ном эрдэм гурван юм сурах байсныг нэгийг  одоо  сурав.  Нөгөө ном эрдэм хоёрыг сурах хэрэгтэй, үүнд
бас нэлээд цаг хэрэглэгдэнэ гэхэд эцэг эх нь хүүхнээ  эрдэм  ном хоёрыг  сур  гэж хотод дахин очихыг зөвшөөрөв. Цэцэгмаа үнээ саахад хуруу нь амархан цуцдаг, 
аргалын утаанд нулимс гоождог, өглөө эрт босоход    нойр    хүрдэг,    махгүй    хоолонд идээшихгүй, ийм дөрвөн зүйлийн өрчлөлттэй болжээ.
	-  Энэ  чинь сайн  малчны  шинж биш гэж эх нь хэлэхэд хүүхэн:
	-   Бид хөдөө  газар  боловсон  байдлыг зохионо. Бидний хойч үеийн хүн бол та нар шиг ингэж балиар бохир явах юм биш гэж хэлэв. Шинэ хурган дээл хийж аваад, хүүхэн хотод буцав. Өвөл болоход бас Банзартай нийлж өвөлжив.
	Хүнс хувцсыг гэрээс авчруулав. Эцэг эх нь хүүхнээ эрдэм ном сурч байгаад баярлана. Энэ мэтээр аятай сайхан жаргаж суусаар хэдэн жил болов.
	Цэцэгмаа хотод нэг жилийн өвлийн эхэн сар болоход эцэг эхдээ урьд удаа явуулсаар ирсний адил захидал бичив. Түүний захидал улам дэлгэрэнгүй болж байна. Энэ сүүлийн захидалд бичсэн нь: 
	"Хайрт эцэг эх минь мэнд сайн сууж байна уу? Өчүүхэн охин Цэцэгмаа миний бие өршөөлт нөхдийн дэмжлэгээр хэвийн мэнд сууж байна. Ном эрдмийг
нэлээд төсөөлдөг боловч, гүйцэт сурч арайхан амжаагүй, эрдэм гэдэг хязгааргүй далай мэт их юм байна. Нэг хэсгийг сурахад бас нэг хэсэг үлдэж байх юм. Сургуулъд орж эрдэм суръя гэтэл гэртээ хоёулаа учир амжихгүй байна. Гэртээ сууж бичиг ном үзэж байгаад эрдэм сурч  болох юм.   Ингээд би  өдөр бүр юм шагайж сууна. Цахилгааны гэрэлд гэрэлд ном үзвэл нүд мууддаг гэж бусдаас сонссон, эрдмээс нүд илүү чухал биз дээ. Ийм учраас би нар шингэвэл ном үадэггүй. Өдөр бүр цай хоол бэлтгэх, зах дээр очихын завсар чөлөө гарвал ном үзэж байна. Ардын унших бичиг гэдэг зузаан номыг уншиж дуусах гэж байна. Энэ номын дотор мал ажиллагааны сургаал болох сонирхолтой юм их байна. Үнээг их сүүтэй болгох гэвэл, тариа овъёосоор тэжээх хэрэгтэй. Та нар овъёосыг мэдэхгүй байх. Нэг ийм тариа байдаг. Бас мал гэдэг монголын үндсэн баялаг юм. Малгүй бол бид амьдарч чадахгүй. Ийм учраас малаа өсгөх, олшруулах, нэмэгдүүлэх, малаа аль болохоор арчлан хамгаалах явдал хамгийн чухал ажил болон тулгарчээ. Иймд та нар, малаа аль болохоор арчлан өсгөх, хөрөнгө малаа олшруулахыг чармайн оролдох хэрэгтэй. Мал бол төлөөр өсдөг юм. Төлийг гарздалгүй бойжуулахад гол анхаарлаа тавьж ажиллавал зохино. Хээлтэй гүүг хатуу унавал унагыг зулбаж болох бөгөөд тиймийн тул дөрвөн цагийн эргэлтэнд хээлтэй гүүг гамнаж эдэлбэл зохино. Хоол хүнсэнд хэрэглэхдээ малын хөгшин хөвөөгөөс урьдчилан хэрэглэвэл зохино. Учир нь хөгшин малыг үлдээснээс, залуу малыг үлдээвэл дээр байдаг. Өвөл цаг хониндоо дулаан хашаа барих хэрэгтэй. Дулаан хашаа бол хүйтэн цагт хонийг аварна. Энэ мэтийн чухал зүйлүүд олныг би   ном   дээрээс   сурч   авлаа. Хайрт эцэг, эх та нарын мэнд сайныг нутгийн аянчнаас сонсож их баярлав. Та нараас явуулсан хоёр хонины махыг хүлээн авсныг мэдэгдье. Энэ жил түлээ үнэтэй болсон учир түлээ бэлтгэхэд хэдэн зуун төгрөг явуулахыг та нар юун андах ажээ. Ноднин явуулсан үнээний мах их хатуу тул   идэхэд  хэцүү   байсан.  Бодвол  тэр хөгшин үнээ биз. Энэ жил шүдэнд даагдах зөөлөн махтай тарган юм явуулж үзээрэй. Дашрамд амрыг эрж ёслогч Цэцэгмаа үнэн" гэжээ.
	Эцэг эх хоёр нь хүүхнийхээ захидлыг хүлээн авч баярлаад задлан, бичиг мэдэх хүнээр уншуулав. Нэг уншихад бүрэн учрыг мэдсэнгүй, хоёрдугаар удаа
нарийвчлан уншиж    үзээд,     эмгэн үрчийж өгүүлэв: 
	-  Хөөрхий, хөөрхий хүүхэн минь, тэр чинь  сайн  малчин   болохын  тул  эрдэм ном сурах гэж хотод орсон хүн шүү хөө. Хэзээ ирж энэ  хэдэн малаа 
маллах гэж байна уу? Тийм үг байна уу? Хүүхээ гэхэд уншигч өгүүлсэн нь:
	-  Байхгүй. 
	Өвгөн хэлэв:
	- Тэр гайхал биеийн амрыг эрж хотод суугаад,  насанд дарагдсан  бид  хоёрыг бас зарцлах гэж байна. Дөрвөн цагийн эргэлтэнд  хээлтэй   гүү  унаж   болохгүй гэж  байв  уу?  Зун  хэдийд хээлтэй   гүү унадаг билээ, байвч унагыг зулбадаггүй. Өнөөх сайн малчин болно гэдэг нь хаана очив? Үхрээ будаа тариагаар тэжээ гэж байна. Тэр их тариа чинь хаана байна? Бас шүдгүй болсон бид хоёрыг хөгшин малаа алж ид, өөртөө залуу мал алж явуул гэж байна шүү. За хөөрхий төрсөн үр юм даа гэхэд, эмгэн хэлэв:
	- Төрсөн үрээ тэжээхгүй яах вэ? Тэр чинь чи бид хоёр шиг тэнэг амьтан болохгүйн тул эрдэм сурах гэж оролдож  яваа хүн шүү. Хөөрхий халзан гунжаа алж
явуулдаг юм билүү дээ. Өвгөн хэлэв:
	-Энэ жилдээ хоол хүнс явуулбал явуул, хойд жил боль. Ажил хийх  дургүй, хотод жарган сууж байгаа хүнд нам засгаас одон байтугай, би идэх хоолыг ч өгч чадахгүй гэжээ.  Хотод Цэиэгмаа, багшийн хамт түлээ хоолыг бэлтгээд, дулаан өвөлжөөд байв. Энэ жил нутгаас хүнс баахан оройтож ирсэнд Цэцэгмаа нэгтээгүүр иухалдсан, нөгөөтэйгүүр гайхсан билээ. Цэцэгмаа сайн малчин болж одон тэмдгийг авна гэж зорьж ирснээ мартаагүй, эрдэм номыг оролдсоор л байв. Түүний оролдож байгаа зүйл  юу вэ? гэхэд Ардын унших бичиг гэдэг нэг ном. Энэ номыг эхэлсээр 3 жил болсон боловч, уншиж хараахан дуусаагүй байв. Ном бичиг оролдсоор хуян хөөрөх өвчтэй болов. Нэг өдөр Цэцэгмааппш толгой өвдөж хөлийн өвдөг хөшиж бие сулдайж байх тул докторт очив. Өвчтөний хуудсыг бичүүлж докторт 
ороход нэг залуухан монгол хүүхэн байв. Түүнд хандаж:
	-Та хэлмэрч үү? гэв.
	-Би эмч гэв. Эмч хүүхэн Цэцэгмааг нүцгэлж түүний улбагар зөөлөн  биеийг барьж үзээд булчин шөрмөс чинь маш суларсан байна. Биеэр хөдлөх ажил хийхгүй олон  жил  болбол,  хүний  бие ингэж сулардаг юм гээд, эм бичиж өгөв. Энэ хүүхэн гэнэт хэлэв:
	- Чи чинь Цэиэгмаа мөн байна шүү? гэхэд Цэцэгмаа, эмчийг баахан ажиглаж:
	-Чи Ханд байна гэж танилцав. Ханд тэр жил эмнэлгийа дээд сургуульд очоод энэ жил жинхэнэ эмч болж,
эмнэлгийн ажлыг хийж байгаа юм байжээ. Дараа өдөр Цэцэгмаа Хандынд очив. Хандын гэрт хэдэн шургуулга дүүрэн орос монгол олон ном байхыг
үзэв.
	-Энэ номыг чи уншдаг уу? гэж Цэцэгмаа суухад, Ханд:
	-Тийм гэв. Цэцэгмаа хэлэв:
	- Арван жил уншивч гүйцэгдэхгүй их ном байна даа гэхэд Ханд хэлэв:
	- Миний хэдэн номыг уншихад юу байх вэ. Чухам хэрэгтэй сонин ном улсын номын санд их байдаг. Би долоо хоног бүр хоёр удаа тэнд очиж ном уншдаг гэж хэлээд, шургуулгатай номоос заримыг авч хүний бие махбодын тухай сонирхолтой зургийг үзүүлж тайлбарлан ярихад Цэцэгмаа хотод дэмий сууж эрдэм сурч чадалгүй цагийг талаар өнгөрүүлснээ сая ойлгож мэдлээ. 
	Нэг нутгийн энэ хоёр хүүхнийг зэрэгцэн сууж байхыг харахад, эдний сурсан эрдэм зүйлшгүй ялгаатайгаар үл барам биеийн байдал ч их ялгавартай болжээ.
	Хандыг харахад сая цоморлигоо нээсэн хээрийн сайхан цэцэг шиг байна. Цэцэгмаагийн бие суларч доройтсон тул хэрэв цэцэгтэй адилтгая гэвэл гудамжны тоосонд дарагдаж хөлд гишгэгдсэн бараггайхан цэцэг шиг болжээ. 

1945                                                                                                                                                                                                                   

