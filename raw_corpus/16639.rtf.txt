№49 (16639)     
1987 оны хоёрдугаар сарын 26
Нэгдлийн ашиг хуваарилалт

<< Социалист хуваарилалтын. . . шударга зарчмыг ноцтой гажуудуулж, олсон ашгаа бүгдийг нь хөдөлмөрийн хөлсөнд зориулан хуваарилдаг явдал хөдөө аж ахуйн зарим нэгдлийн үйл ажиллагаанд үзэгдсэн хэвээр ( байна. Түүгээр ч барахгүй зарим нэгдэлд хөдөлмөрийн хөлсөнд олгосон хөрөнгө нь нийт орлогоосоо давсан баримт ч байна >> гэж нөхөр Ж. Батмөнх Намын Тов Хорооны II бүгд хурал дээр шүүмжлэн зааж хэлсэн байна. Хөдөө аж ахуйн нэгдлүүд юуны өмнө ашиг, орлогоо нэмэгдүүлэх бүх нөөцийг дайчлах, улмаар бүтээж бий болгосноо зөв зохистой шударга хуваарилах талаар эдийн засгийн нарийн тооцоонд тулгуурлан, нэгдлийн ардчилал, үлгэрчилсэн дүрэм, аж ахуйн өвөрмөц онцлогийг харгалзан зөв шийдвэрлэж байх ёстой. БНМАУ-ын Хөдөө аж ахуйн нэгдлийн үлгэрчилсэн дүрэмд нийт орлогын талаас наян хувийг хэрэглээний, хориос гучин хувийг хуримтлалын фондод хуваарилахаар заасан ёсоор эдийн засгийн хүч бололцоогоо харгалзан нэгдэл бүр дээрх хэмжээнд багтааж, хувийн болон нийгмийн хэрэглээ, үндсэн ба эргэлтийн фондуудыг нөхөх, өргөтгөх, татвар, шимтгэлийн хувь хэмжээг тогтоон тодорхойлж мөрдөж ажилладаг зарчмыг хатуу баримтлах шаардлагатай билээ. 

Манай хөдөө аж ахуйн нэгдлүүдийн өнгөрсөн таван жилийн орлого хуваарилалтын байдлыг авч үзэхэд үлгэрчилсэн дүрмийн заалтыг нийт нэгдлийн талаас илүү нь зөрчсөн байна. Өвөрхангай, Завхан, Дорнод, Булган аймгийн олон нэгдэл 1931 1985 оны дүнгээр олсон нийт орлогоороо хөдөлмөрийн хөлсний фондыг нөхөж чадаагүй байна. Эдгээрийн дотор Архангай аймгийн Хайрхан сумын << Хамтын зориг >> , Дорнод аймгийн Баянтүмэн сумын << Баясгалант хөдөлмөр >> , Булган сумын << Туг >> , Өвөрхангай аймгийн Уянга сумын << Өрнөлт >> нэгдлүүд хөдөлмөрийн хөлсний фондыг нийт орлогод харьцуулахад 183, 4313, 6 хувь буюу хийснээсээ ихээхэн илүү авч байжээ. Хөдөө аж ахуйн нэгдлийн эдийн засгийн үр ашиг нь оруулсан хөрөнгө, зардлын өгөөж, үйлдвэрлэсэн цэвэр бүтээгдэхүүн, улс нийгэмдээ өгсөн ашиг хуримтлалын хэр хэмжээгээр тодорхойлогдоно. Аж ахуйн тооцоог хэвшүүлж, өөрийгөө санхүүжүүлэх зарчим дээр ажилладаг хоршоолсон аж ахуйнууд орлогоороо зарлагаа нөхөөд зогсохгүй үйлдвэрлэлийг цаашид өргөтгөн, хүч чадлыг нэмэгдүүлэх, гишүүдийн хөдөлмөрийн нөхцөлийг сайжруулах, ахуй, соёлын түвшинг дээшлүүлэхэд шаардагдах эдийн засгийн нөөц эх үүсвэртэй болох нь чухал юм. 

Үүнийг иш үндэс болгон юуны өмнө алдагдалтай, ашиг багатай, орлогоороо зарлагаа нөхөхгүй, нөхсөн ч улсын өмнө хүлээсэн үүрэг, үйлдвэрлэлийг өргөтгөх, материаллаг урамшуулал, нийгэм соёлын арга хэмжээг санхүүжүүлэх хөрөнгийн эх үүсвэр хуримтлуулж чадахгүй бангаа аж ахуйн үйл ажиллагааны нарийн дүн шинжилгээ хийж, шалтгааныг илрүүлж, системтэй арга хэмжээ авах нь төв, орон нутгийн санхүү, банк, хөдөө аж ахуйн удирдах байгууллагуудын хойшлуулшгүй зохиох ажил мөн. 

Алдагдалтай буюу эсвэл ашигт ажиллагааны нь түвшин 15 хувь хүрэхгүй байгаа нэгдэл, хоршооллын байгууллагын удирдах ажилтан, мэргэжилтэн нар дотоод нөөц бололцоогоо бүтээлчээр дайчилж, үйлдвэрлэл, хөдөлмөрийг хамгийн оновчтой зохион байгуулж, арвилан хэмнэх зарчмыг хамт олон, нийт гишүүдэд ухамсарлуулан ажилд нь хэвшүүлж ашигт ажиллагааны зохистой түвшинд хүрэх тодорхой зорилт дэвшүүлж ажиллах хэрэгтэй. 

Төлөвлөгөө зохиох нь нэгдлийн эдийн засагч. нягтлан бодогч нарын дагнасан үүрэг мэт үзэж хэдэнд найдаж орхиод, балансад шинжилгээ, дүгнэлт биечлэн хийхгүй, төлөвлөлтийн ажилд идэвхтэй оролцохгүй хэлбэрддэгээс нэгдлийн зарим удирдах ажилтан, мэргэжилтэн аж ахуй, үйлдвэрлэлээ нарийн мэдэхгүйд хүрдэг байна. 

Олсон ашиг орлогыг дүрэм зааврын дагуу хуваарилж, санхүүгийн үйл ажиллагааг хэвийн жигд явуулахад санхүү бүртгэл, эдийн засгийн албаны ажилтны мэдлэг, бүтээлч, санаачилга, хариуцлага дутдагаас тооцоог тухай бүр хийдэггүй, төлөвлөгөөний гүйцэтгэл дүгнэлт судалгаагүй, аж ахуйн гэрээний үүргийн биелэлтийг дүгнэхгүй орхиж элдэв торгуульд орох, найдваргүй ер авлага үүсэх, ажил үйлдвэрлэл санхүүжилтгүй саатах дутагдал гарч эцсийн дүнд аж ахуйн эдийн засагт муу нөлөө үзүүлдэг байна. 

Нэгдэлчдийн бүтээлч үйл ажиллагаа, хоршоолсон аж ахуйг бэхжүүлэх талаар намаас авч байгаа арга хэмжээний дүнд нэгдлийн орлого нэмэгдэж, 1986 онд ашигт ажиллагааны зохистой түвшинд хүрсэн нэгдлийн тоо нэмэгдлээ. Гэвч олсон ашиг, бий болсон орлогыг заавар журмын дагуу оновчтой үр ашигтай хуваарилах, ер нь аж ахуйн хэр хэмжээ, бодит хэрэгцээнд тохируулан, орлогыг зөв хуваарилахад нь үйлчлэгч банкны байгууллага, аймгийн хөдөө аж ахуйг удирдах газар, нэгдлийн зөвлөлөөс мэргэжлийн удирдлага, туслалцаа үзүүлж, хяналт шалгалтыг сайжруулах хэрэгтэй байна. Нэгдэл, хоршооллууд дүрэм, журмын дагуу нийт бүтээгдэхүүн, орлогоороо зарлагаа нөхөөд цэвэр ашгаа үлдэх хэсгийг үндсэн болон эргэлтийн фондыг өргөтгөх, нөөцийн фонд байгуулах чиглэлээр аль болох чухал шаардлагатай зүйлд санхүүгийн эх үүсвэрийг төвлөрүүлбэл зохино. 

МАХН-ын XIX их хурал, БНМАУ-ын Хөдөө аж ахуйн нэгдлийн холбооны VI их хурлаас хөдөө аж ахуйн нэгдлийг эдийн засгийн талаар бэхжүүлж, санхүүгийн бие даасан байдлыг хангах, хөдөлмөрийн бүтээмжийг дээшлүүлэх, хамт олны аж байдлыг дээшлүүлэх, хамт олны аж байдлыг дээшлүүлэх талаар дэвшүүлсэн зорилтыг бүрэн дүүрэг хэрэгжүүлье.

