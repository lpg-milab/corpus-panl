№138 (17041)      
1983 оны зургадугаар сарын 9,
ӨНДӨР БҮТЭЭМЖИЙН ЦАГ

Их барилгын салбарынхны хувьд хамгийн эрчимтэй ажил, өндөр бүтээмжийн цаг эхэллээ. Зун, намрын улиралд барилгын байгууллага, барилгачин бүр жилийн нийт ажлынхаа 60-аас доошгүй хувийг гүйцэтгэхээр төлөвлөж, холбогдох бэлтгэлийг хангаж, онц чухал болон ашиглалтад өгөх барилга, байгууламжид хөрөнгө, хүчийг төвлөрүүлэх нь чухал байна, 

Увс аймгийн барилгын трестийн хамт олон жил бүрийн дулааны улиралд хийх ажлын бэлтгэлийг хавар эртээс хангаж, гол барилга байгууламждаа шаардагдах материал, түүхий эд татах, ажиллах хүч, машин механизмыг хуваарилах дэс дарааллыг нарийн тогтоож, түүнийгээ чанд мөрдөж хэвшсэн учраас урин дулаан цагийн тааламжтай боломжийг чадамгай ашиглаж, сүүлийн таван жил дараалан хөдөлмөрийн бүтээмжийг тууштай дээшлүүлж, төлөвлөгөөт зорилтоо сайн биелүүлжээ. Техник туслалцааны үйлдвэрийн барилгын трестийнхэн дулааны улиралд барилга дээр ээлж зохион байгуулж, хүчээ төвлөрүүлэн ажилладаг аргыг сайн эзэмшиж, сүүлийн хоёр жилд үслэг эдлэлийн үйлдвэр, автобусны засвар үйлчилгээний газар зэрэг онц чухал барилга байгууламж дээр орог, угсралтын ээлж зохион байгуулан эрчимтэй ажилласнаар цаг хожиж ашиглалтад оруулах хугацааг нь бараг бүтэн жилээр наашлуулж, нэг барилгачны хөдөлмөрийн бүтээмжийг 20 хүртэл хувиар дээшлүүлжээ. Тус трестийнхэн барилга дээр ээлж зохион байгуулахдаа ажиллагчдын ахуйг онцгой анхаарч, шөнийн ээлжийнхнийг унаа, хоол ундаар хангах, аюул осолгүй ажиллах нөхцөлийг бүрдүүлэх арга хэмжээ зохион байгуулж, цагийн сайхны давуу талыг зөв ашиглаж чадсанаас ийм дүнд хүрчээ, Ээлж зохион байгуулж, хуч төвлөрүүлэх бэлтгэлийг хангахдаа үйлдвэрчний эвлэл, ХЗЭ-ийн байгууллага, тэдгээрийн идэвхтний хүчинд тулгуурладаг байна. 

Улаанбаатар хотын угсармал барилга үйлдвэрлэлийн нэгдэл, нийтийн аж ахуйн техник туслалцааны барилгын удирдах ерөнхий газар, Төв аймгийн барилгын трестийнхэн гол барилга байгууламжууд дээр мөн ээлж зохион байгуулж туршлагатай болжээ. 

Аль ч жилийн хоёр, гуравдугаар улирал нь газар шороо, угсралтын ажлыг механикжсан болон гар аргаар хийхэд хамгийн тохиромжтой үе учраас ажиллах хүч, машин техник, материал хангамжийг нэгтгэн зангидаж зохион байгуулалтыг эрс сайжруулах нь чухал гэдгийг барилгын олонхи байгууллагад удирдлага зөвшөөрч, давуу талтай болохыг үнэлэн сайшаадаг мөртлөө үйлдвэрлэлд нэвтрүүлэх болоход хойрго хандаж орхигддог, ер нь ажлын фронтыг хангахгүйгээр барилгачдыг хоёр хэсэг болгосноо ээлжээр ажиллуулдаг мэтээр нүд хууран, хүмүүсийн ахуй амьдралд түвэг учруулж, зохион байгуулалтын дэвшилт арга хэлбэрийн ач холбогдол, үнэ цэнийг доройтуулдаг байна. 

Жил бүрийн дулааны улиралд ажлыг нь түргэвчлүүлэх шаардлагатай барилгын тоо олширдгоос нэг барилга дээр дунджаар хорь хүрэхгүй хүн ажиллаж, материал, машин механизм хүрэлцэхгүй төлөвлөгөө тасалдаг зуршил барилгын салбарт үргэлжилсээр байна. Сүүлийн таван жил дараалан долдугаар сард ашиглалтад өгөх барилгын болон угсралтын ажлын төлөвлөгөөг тасалдуулсан баримтыг цаг агаар зэрэг элдэв шалтгаанаар биш гагцхүү зохион байгуулалт, арга барилын хоцрогдлоор тайлбарлах ёстой. Идэвхийлбэл зохих хугацаандаа удааширсны хор хохирол нь нөлөөлж зохих хэмжээний зэхэлтгүйгээр дараахь онд шилжихэд хүрдэг байна. Зуны сайхан цагаар барилгачид ажилгүй сул зогсож зөвхөн цаг бүртгүүлээд аар саар зүйлхний өдрийг үр бүтээлгүй өнгөрүүлдэг дутагдал ч үе үе гарсаар байна. Барилгын гол гүйцэтгэгч байгууллагуудад зургаагаас есдүгээр сард материал, ажиллах хүч, машин механизм хүрэлцэхгүй болж ажилд саад учирдаг аж ахуйч бус замбараагүй байдал материал техник, хүн хүчний хангамжийн хувьд хамгийн бололцоотой Улаанбаатар хотын барилгын трест, Хэнтий, Дорнод, Дорноговь аймгийн барилгын трест, конторт бараг ердийн үзэгдэл болсон байна. 

Зуны улиралд барилгачдыг ээлжээр ажиллуулах нь дан ганц барилга угсралтын байгууллагын үүрэг биш учраас барилгын материалын үйлдвэр, хангамж тээвэр, механизмын ашиглалтын байгууллагын хамтын хүч чармайлт зайлшгүй хэрэгтэй. Ялангуяа барилгын материалын үйлдвэрүүд жилийн турш жигд ажиллахаар төлөвлөсөн гэдгээр шалтаглан ханын материал, цемент, бусад зүйлийг хангалттай нийлүүлдэггүй, машин механизм, тээврийн хэсэгт жолооч механикжуулагчдын ээлжийн амралтыг хавтгайруулан олгодог зэрэг өөр хоорондоо авцалдаагүй, тус тусын явцуу эрх ашгийг голлон харлаган ажилладгаас болж зуны цагт ажлын ээлж нэмэгдүүлэх сайхан яриа зөвхөн яриагаараа л үлддэг байна. Улсын барилгын хорооны газар, алба, хэлтсийн ажилтан нар ийм эмх замбараагүй, уялдаа холбоогүй байдлыг мэдсээр байж таслан зогсоох арга хэмжээ авахгүй жилийн жилд давтагдахад нь хий дэмий л шогшрон шүүмжлэх маягаар ажиглагчийн байр сууринаас хандаж ирснээ өөрчлөх цаг болжээ. 

Аймаг, хотын АДХ-ын гүйцэтгэх захиргаа, барилгын байгууллагын удирдлага барилгын ажлыг зохион байгуулахдаа амьдрал үйлдвэрлэлээс тасархай, амаар болоод бичиг цаасаар хэлбэрддэг байдлаа өөрчилж ашиглалтад оруулах барилга дээр хүч, хөрөнгийг төвлөрүүлж, гарч болзошгүй аливаа саатлыг урьдчилан харж, эзний ёсоор хандах хэрэгтэй байна. Манай орны олон хот, сууринд зөвлөлтийн барилгачид барилгын ажлыг жилийн турш хоёр гурван ээлжээр хийн, аль болох богино хугацаанд ашиглалтад оруулдаг туршлагыг харсаар, үзсээр байж авч хэрэглэхгүй зүгээр суух нь аль ч талаар зохилдохгүй юм. Тэдний туршлагыг ажил хэрэгч судалж, үйлдвэрлэлд нэвтрүүлэхэд өчүүхэн ч саад бэрхшээл үгүй, гагцхүү бидний санаачилга, идэвх а дутаж байна. 

Урин дулаанд тайвширч назгайран цаг алдсаны эцэс рүү барилгачдын ажлын цагийг сунган довтолгодог хоцрогдсон зуршлыг шийдвэртэй арилгахын тулд барилгын трест, конторын нам, үйлдвэрчин, эвлэлийн байгууллагууд урьдаас нарийн бодож төлөвлөсөн идэвхтэй, ажил хэрэгч туслалцаа үзүүлж барилгын ажил эрчимтэй өрнүүлэх тааламжтай цаг хугацаа дээд зэргээр, ашиглах хэрэгтэй байна. 

