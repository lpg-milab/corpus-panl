№136 (16726)     
1987 оны зургадугаар сарын 8
Нийгмийн ухааныг хөгжүүлэх зорилт

<< Улс орны нийгэм, эдийн засгийг давшингуй хөгжүүлэхэд үр ашгаа өгөхүйц эрдэм шинжилгээний дорвитой бүтээлийг нам нийгэм судлаачдаас хүсэн хүлээж байна >> гэж МАХН-ын XIX их хурал нийгмийн шинжлэх ухааны өмнө тавигдаж байгаа үндсэн зорилтыг тодорхойлсон билээ. Одоо манай улсын нийгмийн ухааны судалгааны ажлын хамгийн гол хэсэгт улс ардын аж ахуйн оновчтой бүтцийг бурдүүлэх, эдийн засаг, нийгэм, оюун санааны амьдралын харилцан үйлчилгээ, хүний хүчин зүйлийн ролийг дээшлүүлэх, нийгмийн харилцаа, аж ахуйн механизмыг төгөлдөржүүлэх, социалист ардчиллыг өргөжүүлэн гүнзгийрүүлэх асуудал орж байна. Нийгмийн ухааны судалгаа шинжилгээний ажил дээрх асуудлуудын нийгмийн амьдрал дахь нэгж илрэлүүдийг маш соргог тусган боловсруулахад чиглэх ёстой. 

Нийгмийн ухааны салбарт онолын мэдлэг. сэтгэлгээ нь практик эрэлт хэрэгцээнээс хоцорсон хэвээр байна. Хөгжлийн бүхэл бүтэн шатыг алгасаж хөгжсөн манай улс нийгмийн амьдралын бүх хүрээнд өөрийн нэлээд өвөрмөц онцлогтой байгаа нь улам тодорхой болсоор байна. Гэтэл энэхүү онцлогийг түүхийн материализм, улс төрийн эдийн засаг ухаан. шинжлэх ухааны коммунизмын онолын үүднээс олон талаас нь гүн гүнзгий тайлбарлах явдал хангалтгүй байгаа юм. Сэтгэл судлал, сурган хүмүүжүүлэх ухааны! чиглэлээр өөрийн орны өвөрмөц асуудлыг нягт чамбай боловсруулаагүйгээс манайд бие хүн төлөвших үйл явцтай холбоотой гарч байгаа нэлээд асуудалд нийгмийн шинжлэх ухааны онол, зүй тогтлын үүднээс тэр бур хариулт авч чадаагүй байна. 

Нийгмийн ухааны салбарт нийгмийн практикаас шууд урган гарсан асуудалд зоригтой дүн шинжилгээ хийж, онолын талаар нэгтгэн дүгнэхгүй, нэгэнт нотлогдсон зүйлийг янз бүрийн үгээр давтан тайлбарлах, теорем бичихээс хэтрэхгүй байна. Нийгмийн шинжлэх ухааныг бүтээлчээр хөгжүүлэх шаардлагатай уялдуулан маргаантай, эгзэгтэй асуудлаас тойрох, асуудлыг цоо шинээр хэвлэл мэдээлэлд дэвшүүлж бүтээлчээр авч үзэхээс болгоомжлох, хойргоших уур амьсгал, буруу хандлагыг өөрчилбөл зохино. 

Манай улсад нийгмийн ухааны судалгаа явуулдаг дагнасан төвүүдэд юуны түрүүн МАХН-ын Тов Хорооны дэргэдэх нийгмийн ухааны институт, Шинжлэх ухааны Академийн харьяа нийгмийн ухааны хүрээлэнгүүд, их, дээд сургуулийн нийгмийн ухааны тэнхмүүд өгдөг. Гэтэл нэг л зүйлийг нэг л чиглэлээр судалж байгаа эдгээр төвийн ажлын уялдаа холбоонууд байна. 

Нийгмийн ухааны судалгаа, шинжилгээний ажлын чанар, үр дун боловсон хүчний мэдлэг, боловсрол, тоо чанараас их шалтгаалдаг. Одоо манай нийгмийн ухааны салбарт 420-иод эрдэмтэн ажилладгийн дотор түүх, эдийн засаг, хэлний шинжлэлийн эрдэмтэд харьцангуй олон байхад философи, хууль зүй, сэтгэл судлал, сурган хүмүүжүүлэх ухааны докторын зэрэгтэй хүмүүс дөнгөж дөрөв орчим хувь байгаа нь нийгмийн ухааныг жигд хөгжүүлж чадаагүйг харуулж байна. Ялангуяа агуулга, мөн чанараараа нийгмийн шинжлэх ухааны дэм болж, бусад шинжлэх ухааны онол арга зүйн үндэс болдог марксист-ленинист философийн ухааны хөгжилтийг онцгой анхаарах хэрэгтэй байна. 

Нийгмийн ухааны салбар дахь эрдэм шинжилгээний ажилтны дотор ахмад эрдэмтэд болон залуу ажилтнуудын залгамж холбоог бэхжүүлэх, нийгмийн ухааны боловсон хүчин бэлтгэх ажлыг чанаржуулахад гол анхаарлаа төвлөрүүлэх ёстой. Салбарын эрдэм шинжилгээний ажилтнууд нь цаг хугацааны хувьд төдийгүй эрдэм шинжилгээний ажлын сэдэв, агуулга, үр дүнгийн хувьд залгамж холбоотой ажиллах хэрэгтэй байна. Аспирантуудын уралдаант шалгалтанд улс ардын аж ахуйн практик хэрэгцээнээс урган гараагүй, ганц нэг хүний сонирхол дээр үндэслэсэн сэдэв зарлахгүй байхыг анхаарч нэгэнт зарласан сэдэвт эрдэм шинжилгээний ажилд үнэхээр дур сонирхолтой, авьяастай залуучуудыг элсүүлэхийг гол чиглэл болгох хэрэгтэй. Эрдэм шинжилгээний ажилтнуудын чанарыг сайжруулахын тулд бүр анхнаасаа, их, дээд сургуульд оюутан элсүүлэхдээ нийгмийн ухааныг сонирхдог, зохих мэдлэгтэй сурагчдыг элсүүлэн, суралцах хугацаанд заримыг нь тусгай програмаар бие даалган хичээллүүлж, гоц шалгарсан оюутнуудыг төгсөөд үйлдвэрлэл дээр ажилласны дараа аспирантурт элсүүлэх чиг шугамыг баримталбал зохино. Нийгмийн ухааны судалгааны төвүүдэд ажиллаж байгаа эрдэм шинжилгээний ажилтнуудын атгестатчилал, шалгаруулалтын журмыг эргэж харах цаг болжээ. 

Манай нийгмийн амьдралын бүх хүрээнд шүүмжлэл, өөрийн шүүмжлэл эргүүлж ил тод байдлыг чухалчилж байгаа нь нийгмийн ухааны салбарт юу юунаас илүү ач холбогдолтой байна. Үе үе хийдэг онол- эрдэм шинжилгээний хурал, симпозиум, семинар, маргаан, ярилцлагад шүүмжлэл, өөрийн шүүмжлэл, илэн далангүй халуун яриа төдий л өрнөхгүй өдий хүрсэн учир түүний арга хэлбэрийг хэвшмэл байдлаас гаргаж өөрчлөх хэрэгтэй байна. Нийгмийн ухааны нэг гол зорилт бол манай нийгмийн хөгжилд саад тотгор болж байгаа харш үзэгдэл, өнгөрсөн үеийн хоцрогдлын үлдэгдэл, хөрөнгөтний үзэл суртлын эсрэг намч, ангич байр сууринаас, марксист-ленинист арга зүйд тулгуурлан эвлэршгүй тэмцэж марксист-ленинист нийгмийн шинжлэх ухааны үзэл суртлын ач холбогдлыг өндөрт өргөх явдал мөн. 

2005 он хүртэлх хугацаанд нийгмийн ухааны салбараас хийж гүйцэтгэх судалгааны үндсэн чиглэлийг гаргаж, VIII таван жилд хийх ажлын төлөвлөгөөг нэгэнт боловсруулсан учраас тэдгээр чиглэл, төлөвлөгөөний дагуу нийгмийн ухааны судалгааны төвүүдийн уялдаа холбоог сайжруулах, ЗХУ болон ах дүү социалист бусад орны шинжлэх ухааны байгууллагуудыг хамтран ажиллах хэмжээг өргөтгөж арга хэлбэрийг шинэчлэн өөрчилж бүтээлчээр хөгжүүлэх нь чухал байна. 

МАХН-ын XIX их хурлаас дэвшүүлсэн зорилт, түүний дагуу боловсруулсан хэтийн чиглэл, төлөвлөгөөнд тусгасан асуудлыг шийдвэрлэхэд судалгаа, шинжилгээнийхээ ажлыг чиглүүлж, нийгмийн хөгжлийн хэтийн төлөвийг урьдчилан харж, шинээр сэтгэж, дайчин давшингуй ажиллаж, нийт хөгжлийг түргэтгэх, зангилаа асуудлыг оновчтой шийдвэрлэхэд үнэхээр үр ашгаа өгөх дорвитой бүтээлийг олшруулах явдал манай нийгмийн шинжлэх ухааны эрдэмтэн, мэргэжилтнүүдийн эрхэм хариуцлагатай үүрэг мөн. 

