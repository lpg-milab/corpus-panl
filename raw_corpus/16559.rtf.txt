№282  (16559)      
1986 оны арван нэгдүгээр сарын 25.
ШИРХЭГ АРЬС

БНМАУ-ын Статистикийн төв газрын мэдлэгээр зөвхөн манай оны эхний арван сард улсын хэмжээгээр зүй бусаар хорогдсон бод, богийн арьс ширний 49, 348 хувийг ашиглаж чадаагүй байна. Сүхбаатар, Дорноговь, Увс, Өмнөговь, Дорнод, Дундговь, Хэнтий, Булган аймаг зүй бусаар хорогдсон малын арьс ширний 53, 1 - 79, 3 хувийг ашигласангүй. Гэтэл энэ оны эхний арван. сарын байдлаар улсын хэмжээгээр 675, 7 мянган том мал хорогдсоныг дээрх хувиар тооцоолоход 260 мянган арьс, 37 мянган шир ашиглаагүй хаяжээ. Үүнийг дундаж үнээр бодоход улсад бэлтгэн нийлүүлэгчид 1, 1 сая гаруй төгрөг буюу тус бүр тавин мянган төгрөгийн үнэтэй 22 айлын сууц барих боломжийг ажиллагааны муугаас алдсантай адил хаяж үрэгдүүлсэн дээрх тооны арьс ширээр улсын үйлдвэрт бүтээгдэхүүн хийвэл 280 ортой 16 цэцэрлэг яслийн комбинат, эсвэл 15 ортой сум дундын хүний эмчийн гучин салбар барьж болох хөрөнгө юм. Гэхдээ зүй бусаар хорогдсон малын арьс шир яаж ч тордоод нэг, хоёр, гуравдугаар ангийн бүтээгдэхүүн болдоггүй учраас хамгийн доод буюу тавдугаар зэргийн арьс ширээр жишиж бодоход дээрх тооцоо гарч байгаа болохоор малыг зүй бусаар хорогдуулах нь нэг төрлийн том хохирол. Гэтэл түүний арьс ширийг ашиглалгүй хаядаг нь асар их хэмжээний давхар хохирол болно. 

<< Шинэ арга барилаар, шинэ сэтгэлгээгээр ажиллана, байгаа нөөц, потенциалаа дээд зэргээр ашиглана >> гэж удирдах хүмүүсээс эхлээд малчин, ажилчин хүртэл газар сайгүй ярих нь их боловч жинхэнэ ажил маань үнэн хэрэг дээрээ явцгүй хэвээрээ байна. << Малаас амьсгаанаас нь бусдыг ашиглах >> зорилт дэвшүүлсэн мөртлөө амьсгаа нь тасарчихсан хойно түүнээс өчүүхэн төдий ашигласан юмгүй хаячихдаг дутагдал манай нэгдэл, аж ахуйн удирдлагуудын дунд нийтлэг байна. Ноднин өвөл Баянхонгорын Заг суманд нэг дор 700 сарлаг үхүүлжээ. Түүнээс хойш сар өнгөрөхөд энэ сумынхан ганц ч үхрийн шир хуулаагүй хэвээрээ, нам, захиргаа, аж ахуйн байгууллагууд нэгэнт хорогдсон малаасаа бололцоотой зүйлийг аль болохоор ашиглах аж ахуйч бодлого явуулж, сумаараа яаралтай ажил зохион байгуулахын оронд << улсын даатгалд оруулж өгөх >> хүсэлт сөргүүлэн тавьж байжээ. Гэтэл сарлагийн савга, сүүл, хөөвөр, хялгас, ширийг сайн ашиглавал нэг үхрээс 300-гаас доошгүй төгрөг ашиглах бололцоо байгааг мэргэжлийн хүмүүс нотлон тооцоолжээ, 

Нөгөө талаар түүхий эдийн чанарыг сайжруулах талаар Худалдаа, бэлтгэлийн Яам, түүний харьяа байгууллагуудтай хийх удирдлага, зохион байгуулалтын ажил хангалтгүйгээс болж, арьс ширний бэлтгэлийн чанар сайжрахгүй байна. Арьс ширний анхан шатны боловсруулалтын үйлдвэрт өнгөрөгч онд нийлүүлсэн арьс ширнээс 676, 8 мянга, энэ оны эхний найман сарын байдлаар 201, Я мянга нь доод буюу тавдугаар зэрэгт тушаагджээ. Говь-Алтай аймгаас энэ онд нийлүүлсэн хонины арьсны 76, 2, Завханы ямааны арьсны 75, 5, Хөвсгөлийн адуу, үхрийн арьсны 53, 3 - 63. 2 хувь нь нэг, хоёрдугаар зэрэгт орж чанар дээшилсэн байхад Дорнодын худалдаа бэлтгэлийг удирдах газар. Төвийн Заамар, Угтаал, Сүхбаатарын Асгат, Булганы Хангал зэрэг гучаад газраас чанарыг муутгасан олон мянган арьс нийлүүлснээс болж Арьс ширний анхан шатны боловсруулалтын үйлдвэрт 400-гаад мянган доод зэргийн арьс хуримтлагдсан байна. 

Худалдаа, бэлтгэлийн Яам, түүний харьяа бэлтгэлийн байгууллагуудын ажлын арга барилд намын их хурлаас хойш өөрчлөлт гараагүй, удирдлага зохион байгуулалтын << жил тун дутагдалтай байгаагаас болж, бэлтгэсэн арьс ширэн түүхий эдийн чанар сайжрахгүй байна. Архангай, Төв, Булган зэрэг аймагт бэлтгэл хангагдаагүй байранд, зориулалтын бус багаж хэрэгслээр, технологийн биш аргаар энэ жилийн мал нядалгааг эхэлжээ. Мал нядалгааны авсаархан тохилог пунктүүд байгуулж, зориулалтын тоног төхөөрөмжөөр хангах, ажиллах хүчний мэргэжил мэдлэгийг дээшлүүлэхэд санаа тавьдаггүй, хүмүүст мал нядлах, өвчих, арьс шир боловсруулж, чанарын хамгаалалт яаж хийх мэргэжлийн семинар өгч бэлтгэдэггүй явдлыг эцэс болгож, энэ талаар ЗХУын бэлэн туршлагыг хэрэглэх ажил зохиох хэрэгтэй байна. 

Гэтэл арьс шир, түүхий эд бэлтгэх, боловсруулах, үйлдвэрлэх, тээвэрлэх талаар худалдаа бэлтгэл, үнэ стандарт, үйлдвэр, тээврийн байгууллагуудын хоорондын үялдаа холбоо муугаас өдий хүртэл эмхэрч, цэгцрээгүй, шийдэгдээгүй асуудал олон байна. Арьс ширний анхан шатны боловсруулалтын үйлдвэр давсалсан нойтон, давсалж хатаасан, энгийн хатаасан, хөлдөөсөн дөрвөн төрлийн арьсыг хүлээн авч үйлдвэрийг хангадаг. Энгийн ба давсалж хатаасан арьс нь ачих, тээвэрлэх, хураах явцад хялбархан хугарч нугаран, урагддаг учир нэгдүгээр ангийн бүтээгдэхүүн болж чаддаггүй, эсгэж огтолсон нь аньж, чанарыг зөв тодорхойлоход бэрхшээл учруулдаг, удаан дэвтэж үйлдвэрлэлийн дамжлага ажиллагааг гурав дахин уртасгадаг муу талтай юм. 

Үйлдвэрийн бүтээгдэхүүний чанарыг цуцалтгүй сайжруулах шаардлагын үүднээс дан давсалсан нойтон арьс бэлтгэх ёстой. байтал өнгөрөгч онд Үнэ, стандартын улсын хороо дулааны улиралд бэлтгэх арьсны тоог нэмэгдүүлэх өрөөсгөл талыг харгалзан, давсалж хатаасан арьсны бэлтгэлийн үнийг хойтноос илүү байхаар баталсан нь бүтээгдэхүүний чанарт харшилжээ. Үхрийн давсалж хатаасан нэгдүгээр зэргийн шир кг нь 8 төгрөг 60 мөнгө, давсалсан нойтон нь 4 төгрөг байгаа учраас нэгдэл болон бэлтгэлийн байгууллагуудыг нэгд хатааж тушаах, хоёрт төлөвлөгөө биелсэн нөхцөлд дараа жил хүртэл хадгалах зохисгүй сонирхол төрүүлэхээр болгожээ. Энэ оны эхний хагасад нийлүүлсэн хатсан арьс шир өмнөх жилийнхээс 29, 45, 9 хувиар нэмэгдсэн тул үнийн механизмыг даруй өөрчлөх шаардлагатай байна. 

Арьс ширийг хөлдөөснөөс хөрсний хөндийрөлт үүсч гамтдэг бөгөөд ийм гэмтлийг ямар ч аргаар засч болдоггүй учир чанарыг бууруулдгийн дээр боловсруулахад давсалсан нойтон арьсныхаас гурав дахин их зардал гардаг, мөн хатсан, хөлдөөсөн арьс овор ихтэйгээс тээврийн хэрэгслийг даацад нь хүртэл ашиглах боломжгүй болгодог зэрэг зөрчил байсаар атал шинэ стандартад хөлдөөх аргаар арьс бэлтгэхийг зөвшөөрсөн нь үйлдвэрийн бүтээгдэхүүний чанарт муугаар нөлөөлж байна. 

Түүнчлэн Хөнгөн, хүнс, Худалдаа, бэлтгэл, Тээврийн Яамд жил бүр арьс шир, түүхий эд тээвэрлэх нэгдсэн график зохиож ажилладаг боловч хуваариараа тээвэрлэдэггүй, бэлтгэлийн байгууллагууд ч олон зэргийн арьснуудыг хольж ачуулан будлиантуулах, ноос, муудсан арьс зэргийг хамт ачуулж сайн арьсыг ялзлан, чанарыг муудуулах зэргээр анхан шатны боловсруулалтын үйлдвэрийнхний хэвийн ажиллагааг хүндрүүлдэг байна. 

Дээд зэргийн чанартай бүтээгдэхүүн үйлдвэрлэхэд түүхий эдийн чанар онцгой чухал учраас түүнийг бэлтгэх тохилог байр, тоног төхөөрөмж, багаж хэрэгсэл, мэргэжлийн ажиллах хүчний асуудлыг шинэ сэтгэлгээгээр шийдвэрлэх нь худалдаа бэлтгэл, хөнгөн, хүнс. тээврийн байгууллагуудын тулгамдсан асуудал болж байна. 

