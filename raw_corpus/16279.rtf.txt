№2 (16279) 
1986 оны нэгдүгээр сарын 2
Коммунистын амжилтын жил

Манай орны коммунистууд, хөдөлмөрчид намын ээлжит XIX их хурал, МАХН байгуулагдсаны 65 жилийн ойтой золголоо. 

МАХН-ын Төв Хорооны XI бүгд хурал << Намын их хурлыг бэлтгэж хуралдуулах нь нам, ард түмний амьдралд улс төрийн том үйл явдал болдог билээ. Их хуралд бэлтгэх ажлыг бух талаар эрчимжүүлэх нь өнөөдрийн тулгамдсан нэн чухал зорилт мөн >> гэж заасан юм. Урган гарч байгаа шинэ оны эхний хагас жил бүхэлдээ намын их хуралд өргөн барих хөдөлмөр бүтээлийн хамгийн өндөр амжилтын сар, өдрүүд болох ёстой. Түүний нэгэн адил оны сүүлийн хагас жил нь намын их хурлын шийдвэрийг хэрэгжүүлэх гавшгай, хөдөлмөр орон даяар өрнөх хамгийн өндөр бүтээлийн өдөр, сарууд байх нь дамжиггүй юм. 

Өөрөөр хэлбэл урган гарч байгаа шинэ оны өдөр, сар бур нь манай хөдөлмөрчид, юуны урьд коммунистуудын улс төр, хөдөлмөрийн гайхамшигтай их эрч далайцтай өрнүүн ажлын үр өгөөжтэй цаг, хугацаа болох ёстой. Намын их хуралд бэлтгэх өргөн хүрээтэй ажлын гол агуулга, гол уриа нь бүтээлч хөдөлмөр, шинэ арга барил, ам ажлын нэгдэл, санаачилга, хариуцлага, сахилга, дэг журам, өөртөө тавих өндөр шаардлага, хүнтэй ажиллах ажлыг шинэ шатанд гаргах асуудал бөгөөд нөөц бололцоо, потенциалыг дээд зэргээр дайчлахад чиглэвэл зохино, 

Ажлаараа доголдож яваа үйлдвэр, аж ахуйн газрууд, хувь хүмүүс оны анхны өдрөөс эхлэн ажил, үйлдвэрлэл, техник технологийн сахилгыг чанд сахиж, нөөц бололцоогоо дайчлан эрчимтэй шургуу ажиллах ёстой. Ажлаараа тэргүүний яваа үйлдвэр, аж ахуйн газрууд, хувь хүмүүс амжилтдаа тайвшрахгүйгээр улам ахиулах бүхий л арга замыг сүвэгчилж, хоцрогчдод туслан өөрсдийн эгнээнд хүргэх, урьдынхаа дээд амжилтыг эвдэн шинэчлэх эх оронч хөдөлгөөн өрнүүлэх нь зүйтэй. 

Одоо бидний шийдвэрлэж, төлөвлөж байгаа нийгэм эдийн засгийн өргөн цар хүрээтэй зорилт намын байгууллага, ажилтан бүрт урьд байгаагүй шинэ өндөр шаардлага тавьж, намын ажлын бүх шатанд чанарын өөрчлөлт гаргах, коммунист нэг бүрийн үлгэрлэн дагуулах, ажиллах үүрэг ролийг өндөрт байлгахыг шаардаж байна. Намын гишүүн ажиллаж байгаа аливаа цэг, салбар, нэгж хамт олны дотор ажлын арга барил боловсронгуй болж, хүмүүсийн идэвх санаачилга өрнөж, дутагдал доголдол арилж, төлөвлөгөөт зорилт биелж, тогтоол, шийдвэр, хууль дүрэм хэрэгжиж байх нь зүйн хэрэг юм. Үүнд л коммунистын соён гийгүүлэгч, өөрчлөн хөгжүүлэгч, зоригжуулан зохион байгуулагч үүрэг, дайчин манлайлал тодорч байх ёстой. 

Коммунист хүн хуучнаараа сэтгэн бодох, тогтчихсон нэг хэв загварт баригдах хоцрогдлыг тууштай даван туулж, өнөөгийн болон ирээдүйн шаардлагад нийцсэн, тэргүүний дэвшилтэй юм бүхэн хөгжин дэлгэрэх замыг нээхүйц шинэ үр ашигтай арга, хэлбэрийг сэдэж олох үйлсийн манлайд явж үүнд ч манай намын байгууллагууд ажлаа чиглүүлж, юуны урьд намын хурал, төлөвлөгөө даалгавар, гүйцэтгэлийн хяналт, шалгалтын ажлыг өндөр түвшинд гаргах ёстой. Намын байгууллагууд хурлаараа үнэхээр гогцоо асуудлыг оновчтой, үр нөлөөтэй хэлэлцэж, хэн юуг, яаж, хэзээ хийхийг тодорхойлон зааж, үзэл суртал, зохион байгуулалт хүмүүжлийн бүх ажлыг гол зорилтод төвлөрүүлж, намын гишүүд, орлогч гишүүдэд тавих зарчимч шаардлагыг онцгой сайжруулах нь чухал байна. Санаачилга гаргахад ч, ажил сайжруулахад ч, дутагдлыг илрүүлэн арилгахад ч, ер нь ажил, асуудал бүхэнд коммунист хүн эзний ёсоор үнэхээр хошуучлагч, тэмцэгч бүтээгчийн байр сууринаас хандаж намын их хурлын бэлтгэл хангуулахад шийдвэрлэх үүрэг гүйцэтгэвэл зохино. 

Намын дэвшүүлсэн эдийн засаг, нийгмийн зорилт коммунистуудаар дамжиж, тэдний хүч дэмжлэг, зохион байгуулалт, дайчин чанарт тулгуурлан хэрэгжих ёстой тул намын байгууллага нь коммунист нэг бүрийнхээ нөөц бололцоо, авьяас чадварыг дайчлах, тэдний нөлөөг дээшлүүлэх улмаар намын эгнээг тэргүүний ажилчин, малчин, сэхээтний шилдэг төлөөлөгчдөөр өргөтгөн бэхжүүлэх, намын дүрмийг ягштал биелүүлэх, намын амьдралын хэм хэмжээг хатуу сахихад онцгой анхаарал тавих ёстой. 

Намын анхан шатны байгууллагын тайлангийн болон аймаг, хотын намын бага хурлыг шинэ дайчин арга барилаар ажил хэрэгчээр, үр дүн өгөхөөр сайтар зохион байгуулж, зарчимч шүүмжлэл, өөрийн шүүмжлэл өрнүүлэн, манай амжилтыг бууруулах, урагшлах хөдөлгөөнд саад болох дутагдал бүрийг эрс шийдэмгий арилгах, хүний хүчин зүйлийг чадварлагаар ашиглах хэрэгтэй. 

Намын анхан шатны байгууллагын тайлангийн болон аймаг, хотын намын бага хурлыг шинэ дайчин арга барилаар ажил хэрэгчээр, үр дүн өгөхөөр сайтар зохион байгуулж, зарчимч шүүмжлэл, өөрийн шүүмжлэл өрнүүлэн, манай амжилтыг бууруулах, урагшлах хөдөлгөөнд саад болох дутагдал бүрийг эрс шийдэмгий арилгах, хүний хүчин зүйлийг чадварлагаар ашиглах хэрэгтэй. 

МАХН-ын XIX их хурал, Монгол Ардын Хувьсгалт Нам байгуулагдсаны 65 жилийн ойн оныг аж ахуй, соёлын бүх ажил, социалист уралдаан, гавшгай хөдөлмөрийн манлайд коммунистууд жил жилийнхээ гараанаас бариа хүртэл сааршгүй эрчээр урагшлахын тулд намын анхан шатны байгууллага бүх анхаарлаа төвлөрүүлж 1986 оныг бүх үзүүлэлтээр үнэхээр л коммунистын амжилтын жил болгох хэрэгтэй байна. 

