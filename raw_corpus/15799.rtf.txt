№ 150 (15799)   
1984 ОНЫ ЗУРГАДУГААР САРЫН 23.
ИДЭВХТЭЙ ЗАРЧИМ, ЭЕРЭГ ДҮР

Саяхан хуралдсан Монголын зохиолчдын VII их хурал манай орны социалист соёлын амьдралд томоохон уйл явдал болов. 

Социалист байгуулалтын цар хүрээ өргөжин гүнзгийрэх тухай шинэ нийгэм байгуулагчдын оюуны соёлын хөгжилд утга зохиолын гүйцэтгэх үүрэг өсч байна. Энэ шаардлагын дагуу манай утга зохиолын төрөл зүйл баяжин, сэдвийн хүрээ өргөжиж, түүний агуулга гүнзгийрэн, уран чадвар сайжирч байна. Зөвхөн сүүлийн таван жилд гуч шахам роман гарлаа. Романд нийгэм улс төрийн сэдэв түлхүү тусгагдаж байна. Орчин үеийн романд эргэн дурсах хэлбэр, сэтгэл зүйн шинэ чиглэл гарч байна. Сүүлийн таван жилд 150 орчим тууж гарав. Утга зохиолын дайчин гол зүйл нь бичлэгийн арга барилаар баяжиж байна. Яруу найргийн бүтээлүүдэд байгаль, нийгмийн үзэгдлийн тухай гоо сайхны ухаарал, улс төр, иргэний дайчин уриа дуудлага бүхий бодол эргэцүүллийн уянга зонхилж байна. Үзэл санаа, агуулга, уран сайхнаараа үзэгч түмний сэтгэлд хүрсэн жүжиг, кино олон гарлаа. Хүүхдэд зориулсан зохиол бүтээлийн тоо олширч байна. Утга зохиол уран сайхны судлал, шүүмжлэлийн бүтээлийн сан баяжиж ирэв. 

Шилдэг сайн бүтээлүүдэд социализм байгуулагч шинэ хүний юм томруун дүр, сэтгэл санааны өөдрөг бадрангуй шинж, хөдөлмөрч зан чанарыг дурайлгаж байна. Ийм зохиол бүтээл хөдөлмөрчдийн коммунист хүмүүжилд зохих ёсоор нөлөөлж, тэднийг шинэ шинэ амжилтад уриалан дуудаж байна. Гэвч уран зохиолын зарим төрөл зүйл хоцорч байна. Ялангуяа орчин үеийн шилдэг тэргүүний хүмүүсийн дүр, үлгэр дууриалаар хөдөлмөрчид, залуу үеийг хүмүүжүүлэхэд чухал ач холбогдолтой баримтат зохиол, найруулал, уран нийтлэл цөөн гарч байна. Хүүхдэд зориул сан тайз, дэлгэцийн бүтээл, уран зөгнөлийн зохиол, телевизийн болон радио жүжиг, туульсын найраглал цөөн байна. 

Яруу найргийн хэлбэрийг намчирхах, тохиолдлын юмыг нийгмийн үзэгдэл мэтээр сүр бадраан бичих, явдал зарим залуу зохиолчдын бүтээлд үзэгдэж байна. Бас нэг хэв загварт баригдаж байгаагаа ойлгохгүй, уран сайхны эрлийг тууштай хийхгүй байгаа зохиолч ч ажиглагдаж байна. Үүний аль аль нь уран бүтээлийн ажилд муугаар нөлөөлж байна. Энэ бүхэн нь Монголын зохиолчдын эвлэлийн хорооны утга зохиолын бодлогыг улам боловсронгуй болгох шаардлагатайг харуулж байна. Утга зохиолын хөдөлгөөний гол гогцоо асуудлыг цаг алдалгүй дэвшүүлэн тавьж, зохиолч, шүүмжлэгчдийн сонорт хүргэж байх нь зүйтэй юм. Уран бүтээлийн зөвлөлүүд зохиолч бүртэй уйгагүй ажиллах ёстой. 

Монголын зохиолчдын VII их хуралд МАХН-ын Төв Хорооноос ирүүлсэн баярын бичигт: << Уран бүтээлийн чанар нь юуны өмнө улс төр, үзэл суртлын агуулга, зохиолчдын нийгмийн үзэгдэл юмсад хандах ангич, намч хандлага, амьдралын идэвхтэй байр суурь, тэдний уран чадвар, арга барилын өсөлтөөр тодорхойлогдох ёстой гэж нам үзэж байна >> гэж заажээ. Энэ заалтыг удирдлага болгож, Монголын зохиолчдын эвлэлийн хороо, түүний дэргэдэх намын байгууллага зохиолчдын марксистленинист шинжлэх ухааны мэдлэг, улс төрийн болон хэлний боловсрол, утга зохиол, гоо зүйн мэдлэгийг дээшлүүлэх ажлыг дэс дараатай бүтээлчээр зохиох хэрэгтэй. 

Манай зохиолчдын гол зорилго бол социализм байгуулагч шинэ хүний эерэг дүрийг жинхэнэ хүнлэг шинжээр нь уран чадварын өндөр түвшинд бүтээх явдал юм. Тийм дүр бол социалист ёсоор аж төрж, хөдөлмөрлөж байгаа өнөөгийн хүний ёс суртахууны эрхэм нандин чанар, эх оронч, интернационалч шинжийг шингээсэн байх ёстой. Зохиолчдын байгууллагаас зохиож байгаа ажил нь тийм дүрийг бүтээхэд нь зохиолч, яруу найрагчдад тус болж чадахуйц байх хэрэгтэй. Үүний тул зохиолчдыг нийгмийн амьдралд идэвхтэй оролцуулах ажлыг хэвшүүлбэл зохино. Зохиолчдод намын улс төр, эдийн засгийн бодлогыг цаг тухайд нь судлуулж, түүнийг хэрэгжүүлэх ажилд тэднийг дайчлан оролцуулах замаар богино хэлбэрийн зохиолыг элбэгжүүлж, роман, тууж, жүжиг, кино зэрэг том хэлбэрийн зохиолын материалыг бүрдүүлж байх нь чухал. 

Зохиолчдын эвлэлийн эгнээг залуу авьяастнаар өргөтгөн бэхжүүлэх явдал зохиолчдын байгууллагын анхаарлын төвд байх ёстой. Залуу авьяастныг олон нийтийн ажилд идэвхтэй оролцуулан, хатуужуулж, тэдэнд сонгодог болон ахмад зохиолчдын уран бүтээлийн туршлага, шилдэг өв уламжлалыг эзэмшүүлж, өөртөө болон нөхөддөө өндөр шаардлага тавьдаг зарчимт чанараар хүмүүжүүлэх хэрэгтэй. 

Социалист байгуулалтын хөгжлийн явц гүнзгийрэх тутам зохиолчдын нийгмийн үүрэг хариуцлага ихсэж байна. Иймээс зохиолч бүр иргэний болон уран бүтээлчийнхээ үүрэг, хариуцлагыг ямагт өндөржүүлэн, амьдрал, уран. бүтээлийн идэвхтэй байр суурийг тууштай баримтлагч бөгөөд эх орон, ард түмнийхээ төлөө оюун санаа, авьяас билэг, хүч хөдөлмөрөө дайчлагч, үлгэр жишээч, хөдөлмөрч, дутагдал, хоцрогдолтой эвлэршгүй тэмцэгч байх ёстой. 

Утга зохиол уран сайхны судлал, шүүмжлэлийг зорилтот программын үндсэн дээр хөгжүүлэх нь чухал юм. Монголын зохиолчдын эвлэлийн хороо уран бүтээлчдийн бусад эвлэл, холбоотой ажлаа нягт уялдуулан явуулж, нийтийн дууг элбэгшүүлэх, хүүхдийн номын зураг чимэглэлийг сайжруулах, баримтат зохиол, ялангуяа найруулал, шог найрууллын чанарыг сайжруулах талаар хамтарсан үр дүнтэй ажил зохиох хэрэгтэй. 

Монголын зохиолчид хүн төрөлхтнийг цөмийн сүйрлийн аюулаас аварч, дэлхий дахинд бат бэх энх тайвныг тогтоохын төлөө тэмцэгчид мөн. Тийм учраас уран бүтээлчийн гал цогтой үгээ цаг алдалгүй хэлж, үндэснийхээ тусгаар тогтнол социализмын төлөө тэмцэж байгаа ард түмнүүдийн тэмцлийг дэм. жин, нүдээр үзсэнээ бүтээл туурвилаараа харуулахад нь МЗЭ-ийн хороо тусалж байвал зохино. 

Монголын зохиолчдын VII их хурлын шийдвэрийг хэрэгжүүлэн намч, ардач, үзэл санаа нэвт шингэсэн гүнзгий утга агуулгатай, тод томруун дүртэй, уншигч олны оюуны эрэлт хэрэгцээг бүрэн хангахуйц шилдэг бүтээл туурвихын төлөө манай нийт зохиолч авьяас билгээ дайчилж ажиллах нь өнөөгийн чухал зорилт болж байна. 

