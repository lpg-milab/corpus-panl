№308(16271)
1985 ОНЫ АРВАН ХОЁРДУГААР  САРЫН 24.
Туршлага, үр нөлөө

Улс орны хөгжлийн жилийн шатанд нийгмийн амьдралын аль ч салбарт үр нөлөөний асуудал гол болон тавигдаж байна. Энэ шаардлага намын үзэл суртлын ажилд ч мөн шууд хамаатай. Үзэл суртал хүмүүжлийн ажлын үр нөлөөг хэлбэрэлтгүй дээшлүүлэх нь олон хүчин зүйлээс шалтгаалах боловч нэн тэргүүн туршлага онцгой үүрэгтэй. Тэргүүн туршлага бол бэлэн нөөц, нэн тэргүүн сайжруулах шалгарсан арга учраас намын байгууллагууд хамт олны дунд зохиох үзэл суртал хүмүүжлийн ажилдаа ЗХУКН-ын болон өөрийн орны намын байгууллагын үзэл суртлын ажлын тэргүүний туршлагыг өргөнөөр судалж системтэй нэвтрүүлэх талаар байнгын анхаарал тавьж байдаг билээ >> . 

Манай намын байгууллагууд улс төрийн нэгдсэн өдөрлөг, нээлттэй захидлын өдөр, байнгын ажиллагаатай ухуулах байр, ухуулгын нээлттэй талбай байгуулж ажиллуулах, ухуулгад нийгмийн паспорт ашиглах, үзэл суртлын ажлын шуурхай зөвлөлгөөн, хаягийн ухуулга хийх, суртал нэвтрүүлэгчдийн өдөр тэмдэглэх, нам, олон нийтийн байгууллагын улс төр гэгээрлийн системийн хичээлийн шинэ жилийг нэгдсэн нэг сэдвээр эхлэх, суртал нэвтрүүлэгчид, ухуулагчдын ажилд олон нийтийн аттестатчилал явуулах, цаг үеийн томоохон кампанит ажлын үеэр мэдээлэл сурталчилгааны төв ажиллуулах, ухуулагч зохион байгуулагч томилох, ухуулгын хэсэг, хамтлаг байгуулах зэрэг олон арван туршлагыг ажилдаа нэвтрүүлсэн намын байгууллагын үзэл суртал хүмүүжлийн ажлын арга хэлбэрийг төгөлдөржүүлж, үр нөлөө дээшлүүлэхэд чухал ач холбогдолтой болж байна. 

Бусад бүх салбарын нэгэн адил үзэл суртлын салбарт туршлагыг төлөвлөгөөтэйгөөр нэвтрүүлж, байнга хараандаа байлгаж, аргачлал гаргаж, үзүүлэх сургууль зохиож байгаа нь намын байгууллагын суртал хүмүүжлийн ажилд туршлага нэвтрүүлэхэд бодитой үр дүн өгчээ. 

Сүхбаатар аймгийн намын хороо үзэл суртлын ажлын үндсэн чиглэлээр түшиц газар бий болгох, тэрчлэн Эрдэнэт хотын намын байгууллагууд тус хотод ажиллаж байгаа зөвлөлтийн намын байгууллагуудтай жилийн нэгдсэн төлөвлөгөөний дагуу үзэл суртал соёл хүмүүжлийн хамтарсан арга хэмжээ зохион байгуулж байгаа нь зөвлөлтийн намын үзэл суртлын ажлын баялаг туршлагаас өдөр тутам суралцахад үр ашигтай хэлбэр боллоо. Энэчлэнгээр манай аймаг, хотын намын хороо, намын байгууллагууд ухуулга, суртал нэвтрүүлэг, хүмүүжил олон түмний ажилд туршлага нэвтрүүлэх тодорхой зүйлийг санаачлан хийж ирлээ. 

Ер нь аливаа ажилд, үзэл суртлын салбарт ч мөн өрцгүй туршлага нэвтрүүлэх ажлыг хэрхэн зохион байгуулж, ямар үр дүнд хүрэхээс түүний нэр хүнд шууд шалтгаалдаг учраас уул тэргүүний арга ажиллагаа, дэвшилт хэлбэр нь нэвтрүүлж байгаа байгууллага, хүмүүсийн арга ажиллагаанд өөрийн болж хэвшин тогтож, ажил сайжруулах, арга барилыг боловсронгуй болгоход нөлөөлж, тэгснээрээ манай хөгжлийг хурдасгахад бодитой ахиц гаргахад түлхэн өгснөөр хэмжигдэх ёстой. Нэвтрүүлж байгаа туршлагын үр дүн хэний ч нүдэнд товойтол харагдаж, хүмүүст << энэ ч ёстой аргагүй я нэг хэрэгтэй юм боллоо >> гэж бодогдоход хүргэсэн цагт я туршлагын практик өгөөж эрс дээшилж, хүмүүсийн ажиллагаа, бүтээлч сэтгэлгээ, шинэ дэвшилт зүйлийг соргогоор олж мэдэрч ажилдаа нэвтрүүлэх чин эрмэлзэлд тус дөхөм болж хүний хүмүүжилд идэвхтэй нөлөөлж чадна. 

Өндөр шаардлагын үүднээс үзвэл үзэл суртал хүмүүжлийн ажилд туршлага нэвтрүүлэхдээ хэлбэрдэх, ор нэр болгох, бүтээлч биш өнгөц, механикаар хандах, тоосны хойноос хөөцөлдөх явдал үзэгдсээр байна. Жишээ нь, байнгын ажиллагаатай ухуулах байр гэхэд л тухайн газар, байр орон сууц, , хорооллын хүмүүсийн онцлогийг сайтар судалсны үндсэн дээр өдөр бүрийн практикийн дагуу олон төрлийн арга хэмжээ, нарийн дэс дараатай ажил зохиох, түүнийг нь биечлэн хариуцаж, байнгын хяналт тавих эзэнтэй, ухуулга хүмүүжлийн үр дүнтэй жинхэнэ төв байхаар зохион байгуулахын оронд хуучин клуб, улаан булангийнхаа нэр хаягийг өөрчлөн, орой үдэш жижүүр хийдэг хуваарь батлаад, ганц нэг айлаар орох төдийгөөр хязгаарлан хэлбэрдэж, ор нэр болгох юм уу хүч хөрөнгө материал ухуулгын чиглэлтэй талбай байгуулснаар санаа амарч ашиглахгүй орхидог дутагдал арилаагүй байна. Удирдах боловсон хүчин хөдөлмөрчидтэй биечлэн уулзаж тэдний санал сэтгэгдлийг сонсох, тэдэнд тодорхой асуудлаар улс төрийн яриа хийх үр ашигтай хэлбэр болох улс төрийн нэгдсэн өдөрлөгийг ердийн лекцийн нэг хэлбэр болгох юм уу хөдөөд бригадын өдөрлөгтэй адилтгаж хольж хутгах, нэгийг нөгөөгөөр нь орлуулахад ч хурдан туршлага нэвтрүүлэхдээ гол үйлдлийг орхигдуулж, өнгөц хандаж гагцхүү хэлбэрийг нь аваад түүнийгээ туршлага нэвтрүүлж байна гэж үздэгээс болж байна. Туршлага нэвтрүүлэхэд ийм маягаар хандаж, ор нэр болговол туршлагын нэр хүндийг бууруулж, түүний үнэ цэнийг алдагдуулах хортой гэдгийг санаж тэргүүний арга, туршлагыг судалж ажилдаа нэвтрүүлэхдээ хялбарчлахгүйгээр няхуур хандаж мөн чанарт гүнзгий нэвтэрч, гол үнэтэй талыг нь олж, асуудал шийдвэрлэх, ажил сайжруулах нийтлэг чанартай тэр л шилдэг арга ажиллагааг хамт олон, хүмүүсийн ажлын онцлогт тохируулан бүтээлчээр хэрэглэх, тэгэхдээ бур хэвшил болгох нь юу юунаас чухал юм. 

Нам, олон нийтийн байгууллагууд ухуулга суртал нэвтрүүлэг, соёл олон түмний ажилд туршлага нэвтрүүлж байгаа одоогийн байдалдаа нарийн шинжилгээ дүгнэлт хийж, өрөөсгөлөөр дутуу дулимаг хандах дутагдлыг тууштай арилгаж, нэр заагдсан, төлөвлөгөөнд орсон туршлага бүрийг жинхэнэ ёсоор нэвтрүүлэхийн тулд аргачлалыг маш сайн гаргаж өгөх нь зүйтэй. Ухуулга суртал нэвтрүүлэг, соёл хүмүүжлийн ажилд тэргүүний арга, туршлагыг нэвтрүүлэхдээ зөвхөн хэлбэр хөөцөлдөх бус харин асуудал шийдвэрлэх, ажил сайжруулах, арга барил төгөлдөржүүлэх хүчирхэг хэрэгсэл болгож үүнд намын байгууллага бүр тогтмол хяналт тавьж хувь заяаны нь төлөө байнга анхаарч байвал зохино. 

