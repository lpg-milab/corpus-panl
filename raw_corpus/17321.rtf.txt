№104 (17311
1989 оны тавдугаар сарын 2.
ТАРИАЛАНЧИЙН БУЯН

Эх орны тариалангийн уудам цэлгэр талбайд хаврын ээлжит ажил эхэллээ. Хавар ямар үрийг яаж суулгавал намар тийм ургац авна гэдгээ тооцоолдог тариачин хүний ёсоор өнөө жил 675 мянга гаруй гад үр тариа, 200 шахам мянган гад малын тэжээл, төмс, хүнсний ногоо тариалж өнгөрөгч гурван жилийн ургацын алдагдлыг нөхөх, улсын захиалгыг ханган биелүүлэх минь хэмээн тариаланч, механикжуулагчид дотроо бодолтой, дороо суурьтайгаар талбайдаа гарцгаалаа. Баталгаатай ургац авах уриншийн талбай нийт тариалах талбайн жар шахам хувийг эзэлж, эрчимжсэн горимыг зуу гаруй мянган гад нэвтрүүлэх боломжтой болсны зэрэгцээ газар тариалангийн үйлдвэрлэлд эдийн засгийн шинэчлэл хэрэгжиж, гэрээлэх, түрээслэх ашигтай арга хэлбэр өргөжиж байгаа нь дэвшүүлсэн зорилтыг амжилттай хангахад түлхэц өгөх нь лавтай юм. 

Арвин ургац авч, газар тариалангийн үйлдвэрлэлийн үр ашгийг дээшлүүлэхэд хүний хүчин зүйлээс гадна хөдөө аж ахуйд нэвтэрсэн орчин үеийн нарийн ажиллагаатай, өндөр бүтээмжтэй техник, тоног төхөөрөмжийн ашиглалт, найдвартай ажиллагаа шийдвэрлэх нөлөөтэй тул мэргэжлийн өндөр мэдлэг, чадвартай, ажил хэрэгч санаачилгатай механикжуулагч, тариаланчдаас тариалалтын хувь заяа шалтгаална. 

<< Яавал арвин ургац авах вэ гэдэгт агрономич, механикжуулагч нар аль аль нь ухаан зарах хэрэгтэй >> гэж нөхөр Ж. Батмөнх саяхан Булган аймгийн тариаланчидтай уулзахдаа зөвлөн хэлсэн ёсоор механикжуулагчид зөвхөн техникийн төдийгүй агротехникийн өргөн мэдлэгтэй байж бодол ухаанаа дайчлан зориулах нь чухал юм. 

Атар газар эзэмшиж эхэлсэн гучаад жилийн өмнө механикжуулагчид цөөхөн залгууртай эгэл техник эзэмшиж байсан бол одоо төрөл бүрийн горимын наяад залгуур, 200 шахам тохируулга, цахим тоолуурын хяналтын самбарыг удирдан ажиллуулах хүртэл техник, төхөөрөмж нарийсчээ. Түүнчлэн өвөрмөц горимтой арваад нэр төрлийн таримал ургамлыг тариалах болсон тул агротехникийг нь сайн мэддэг байж, тариалах, арчлах, хураахад ягштал мөрдөх шаардлагатай болж байна. Өргөн уудам, олон мянган га талбайд нэгдэл, аж ахуйн ганц хоёрхон агрономич тариалах горимыг гүйцэд мөрдүүлж, түүнд бүрэн хяналт тавьж хүрэлцдэггүй одоогийн нөхцөлд механикжуулагчдын үүрэг хариуцлага, ажлын эцсийн үр дүнгийн төлөө тавих санаачилга бүр ч чухал болно. Үрлэгээг зохистой хугацаанд зөв хийх, уриншийг чанартай боловсруулж, хөрсний үржил шимийг нөхөн сэргээх, хамгаалах, газрыг сүрэл, бууцаар бордох, талбайд чийг тогтоох, цэнэг усалгаа хийх, энгэр хэвгий газрын уриншийг хөндлөн хавж боловсруулах, ховил шан тавих, гүн хавах, шороон далан гаргах зэрэг тариалалтын бух горим нарийн түвэгтэй, хянуур ажиллахыг шаарддаг учир тэнд ажиллагчид нэн ялангуяа механикжуулагч бүр мэргэжлийн ур чадвар, ажлын эв дүйгээ онцгой сайжруулах ёстой. Тариалалтын үед гүний хэмжээ алдагдах, эсвэл ур суулгагчийн хоолой бөглөрч зурвасхан газарт тариалахгүй өнгөрчихвөл тэр үү алдсаныг залруулахын тулд ихээхэн хүч, хөдөлмөр дахин зарцуулахад хүрдэг шүү дээ. Өнгөрсөн жилүүдэд жилд хамгийн багаар бодоход хориод мянган тонн үр тариа хураан авах талбайг зөвхөн үрлэгчийн хоолой бөглөрснөөс тариалалгүй хоосон зурвас үлдээж байсан нэн хариуцлагагүй явдлаас болж их гарз гарсныг аж ахуйчаар эргэн санаж давтахгүйг хичээцгээе. Төв суурин газраас алс зайдуу, хээрийн нөхцөлд ажилладаг тариаланчдын хөдөлмөр хамгаалал, соёл, ахуйн нөхцөл, хоол хүнсний хангамж, хөдөлмөрлөх тав тух, эмнэлэг, үйлчилгээ зэрэг нийгмийн асуудалд аж ахуй, нэгдэл бүр урьдынхаас илүү анхаарч ажиллавал зохино. Хаврын тариалалтын үед механикжуулагчдыг хоол хүнс, ахуйн наад захын бараагаар гачнгдуулдаг, техникийн бэлтгэлийг дутуу дулимаг хангадгаас эвдрэл, саатал гарч чирэгдэл учруулдаг, ажил цалгарддаг, эцсийн дүндээ ургац алдаж нийтээр хохирдог дутагдлыг өнөө жил аль ч газарт давтахгүйг чармайцгаая. 

Хөрсний үндсэн чийг бага, цаг агаар хуурайвтар, соёололтын үеийн хур тунадас ч базаахааргүй байх төлөвтэй өнөө жилийн өвөрмөц онцлогт тохируулан уян хатан ухаан зарж, эргэцүүлэн бодож цаг уур ижил төстэй байсан өмнөх жилүүдэд алдсан, оносныг нэгтгэн дүгнэж, тариаланч, механикжуулагч бүр туршлагадаа тулгуурлан арвин ургац авах бүхий л арга боломжийг өөрсдийн хариуцсан талбайдаа оновчтой сонгож, хаврын нэг өдөр бүтэн жилийг тэжээнэ гэсэн тариаланчдын мэргэн үгийг уриа болгон ажиллацгаая. 

Хөдөө аж ахуйн үйлдвэрлэлд эрчимтэй өрнөж эхэлсэн гэрээ, түрээсийн хэлбэрийг өргөжүүлж, тийм хэлбэрээр ажиллагчдыг аль болохоор дэмжиж, өгөөж ашигтай ажиллах нөхцөл бололцоогоор дүүрэн хангахад аж ахуйн удирдлагууд анхаарах хэрэгтэй байна. Тов аймгийн Борнуурын сангийн аж ахуйн механикжуулагч Б. Балжинням тариалалтын нарийн түвэгтэй ажиллагаа, арчилгаа шаарддаг лууван, манжин тариалах ажлыг гэр бүлээрээ гэрээлэн аваад сайн үр дүнд хүрсэн туршлага бий. Сэлэнгэ аймгийн << Найрамдал >> сангийн аж ахуйн хамт олон, Орхонтуулын сангийн аж ахуйн механикжуулагч, МАХН-ын XIX их хурлын төлөөлөгч Д. Чулуунбаатар, Төв аймгийн Угтаалын сангийн аж ахуйн тариаланч, гавьяат механикжуулагч Д. Очирбат нарын зэрэг тэргүүний хамт олон, тариаланчдын туршлагыг ажил хэрэгчээр эзэмшиж, аж ахуй, бригад, салаа бүр талбайдаа тохирсон горимыг чанд баримтлан ажиллавал амжилт олох ч ёстой. 

ЗХУ болон ах дүү социалист бусад орны газар тариалангийн тэргүүн туршлага, агротехникийн дэвшилт горимыг өөрийн орны газрын хөрс, байгаль цаг агаар, хөдөө аж ахуйн үйлдвэрлэлийн онцлогт нийцүүлэн худалдаж, хэрэгжүүлэх, хөрс эвдэрч цөлжихөөс сэргийлж үржил шимт хорс шороогоо хямгатай эзэгнэхийн тулд тариалах соёлыг дээшлүүлэх нь тариаланч, механикжуулагчдын ариун үүрэг болж байна. Хаврын униарт нарлаг өдрүүдийн зүтгэл чармайлттай хөдөлмөр зохион байгуулалт, хариуцлагатай нөр шургуу ажлын үр дүнд атар газар эзэмшсэний 30 жилийн ойн намар арвин их ургацын томоохон бэлгийг орныхоо талх, тарианы сан хөмрөг өргөн барьцгаагтун! 

