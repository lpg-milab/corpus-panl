№197 (15846)    
1984 ОНЫ НАИМДУГААР  САРЫН  17
АХМАД, ЗАЛУУ ҮЕИЙНХНИЙ БАТ ХОЛБОО

Манай ахмад үеийнхэн сэтгэлийн их хүч тэнхээтэй, ажил хөдөлмөр, амьдрал тэмцлийн арвин баялаг туршлагатай хүмүүс. Тэдний туулж өнгөрсөн дайчин замнал нь манай хөдөлмөрчин ард түмний хувьсгалт баатарлаг тэмцэл хөдөлмөрийн өнгөрсөн үе, өнөөгийн бүтээлч сайхан үйлс, маргаашийн гэрэлт ирээдүйтэй салшгүй холбоотой амьд түүх юм. Ахмад үеийнхэн хамгийн хүнд бэрх үед зэвсэг барин хувьсгал хийж, гадаад дотоодын дайснаас эх орноо хамгаалан тулалдаж, Монгол оронд шинэ нийгэм байгуулах үндэс суурийг тавилцан, фабрик, завод байгуулж, нэгдэлжих хөдөлгөөнийг ялуулан, атар газар эзэмшиж товчоор хэлэхэд, манай өнөөдрийн гайхамшигт хөгжил, жаргалтай дэлгэр амьдралыг бүтээн, залуу үе, үр ач нартаа өвлүүлэн өгсөн гавьяат хүмүүс билээ. 

Нам ахмад үеийнхний баатарлаг үйлс, гавьяа зүтгэлийг өндөр үнэлж байна. Тэд ард түмний хайр хүндэтгэлийг зүйн ёсоор хүлээж байдаг юм. МАХН-ын XVIII их хурлаас << Хөдөлмөрчид, ялангуяа залуучуудыг ахмад үеийнхний хувьсгалч, дайчин, хөдөлмөрч уламжлалаар хүмүүжүүлэх нь их ач холбогдолтой гэж нам урьдын адил үзэж байна >> гэж онцлон заасан юм. 

Манай нам, төрийн удирдагч нөхөр Ю. Цэдэнбал өнгөрөгч долдугаар сард 1939 оны Халхын голын байлдаанд оролцсон ахмад дайчидтай уулзаж ярилцсан хийгээд нам, төр, олон нийтийн байгууллагаас зохиож байгаа үзэж суртал, зохион байгуулалтын өргөн дэлгэр арга хэмжээ нь улс орны маань түүхэнд онцгой байр суурь эзэлдэг түүхэн үйл явдал Халхын голын ялалтын 45 жилийн ойг тэмдэглэх ажлыг нийт хөдөлмөрчин, ялангуяа залуу үеийнхний эх оронч, интернационалч хүмүүжлийг дээшлүүлэх, залуу үеийнхнийг ахмад үеийнхний хувьсгалч, дайчин уламжлалаар хүмүүжүүлэхэд чиглэсэн чухал арга хэлжээ юм. 

Манай ажилчин, мал чин. сэхээтний ахмад хүмүүсийн хөдөлмөр, амьдралын дайчин уламжлал, туршлагыг залуу үеийнхэнд өвлүүлэн эзэмшүүлэх олон оновчтой арга хэлбэр сүүлийн жилүүдэд нэвтэрч байгаагийн дотор халамжлан хүмүүжүүлэх хөдөлгөөн зонхилох рольтой байна. Одоо 28 мянган халамжлал хүмүүжүүлэгч залуу үеийг хүмүүжүүлэх ариун сайхан үйлсэд мэдлэг чадвараа дайчлан ажиллаж байна. 

Төв аймгийн Бүрэн сумын малчин, БНМАУ-ын гавьяат нэгдэлчин Т. Ширчин Халхын голын байлдаанд оролцож, дараа нь баг, сумын ухуулагч, сумын даргын албан ажил хийж яваад манай хөдөө аж ахуйд социалист өөрчлөлт хийх үеэс эхлэн эдүгээ 30 жил хонь маллаж, энэ ажилдаа мэргэжин, ажил хөдөлмөрийн арвин туршлага хуримтлуулсан хүн. Энэ ахмад коммунист олон жилийн ажил, амьдралынхаа явцад олж мэдсэн арга туршлагаасаа малчин хөдөлмөрчдөд ухуулга, яриа таниулга байнга хийдэг нэртэй ухуулагч бөгөөд залуу үеийг халамжлан хүмүүжүүлэгч юм. БНМАУ-ын хөдөлмөрийн баатар, алдарт уурхайчин Ч. Цэрэндорж сайхан БНМАУ-ын төрийн шагнал хүртлээ. Түүний 20 гаруй жилийн хөдөлмөрийн аварга амжилтын зэрэгцээ Шарын голын уурхайд халамжлан хүмүүжүүлэх, хөдөлгөөнийг анхлан санаачилж, бүтээлчээр хөгжүүлсэн гавьяаг онцлон тэмдэглэсэн нь тодорхой учир утгатай юм. 

<< Манай ахмад хүмүүсийн нэг онцгой сайхан чанар бол зөвхөн өөрөө бүх талаар үлгэр жишээч байх төдийгүй, залуу үеэрээ бахархаж, өөрийн чаддаг мэддэг бүхнээ тэдэнд өвлүүлэн үлдээхийг ямагт эрмэлзэж байдаг явдал юм. . . . Ахмад үеийн хүмүүсийн сайхан чанарыг залуучуудын мах цусанд шингээн, бүрэн өвлүүлэхүйцээр энэ ажлыг зохион байгуулах нь чухал байна >> гэж Намын XVIII их хурлын шийдвэрт заасан билээ. 

Улс ардын аж. ахуйн аль ч салбарт. жил бүр дотоод, гадаадын дээд, тусгай мэргэжлийн дунд сургууль, ТМС, ардын армиас олон тооны залуус ирж, хамт олны эгнээ шинэчлэгдэн өргөжиж байна. Тэд мэдлэг чадвартай, оргилуун хүсэл эрмэлзлээр жигүүрлэн байвч ажил амьдралын дадлага туршлага бага, тэсвэр хатуужил суугаагүй, ажлынхаа нарийн технологийг бүрэн эзэмшиж амжаагүй байх тул тэдэнд ажил мэргэжлээ арван хуруу шигээ мэдэж эзэмшихэд туршлагатай сайн багш, туслагч, халамжлан хүмүүжүүлэгч зайлшгүй чухал юм. Олон. жил суурь машины дэргэд зогссон мэргэжилтэй ажилчин, мал малласан хашир малчид илгээлтийн эзэн залууст ажил мэргэжлийн дадлага олгох төдийгүй, бас үнэнч шударга, хөдөлмөрч байх зан заншил, хариуцлага, сахилгын үлгэр жишээгээр хүмүүжүүлж, бие хүн төлөвшихөд нь үлэмж тус нөлөө үзүүлдгийг амьдрал практик харуулж байна. 

Булган аймгийн Баян-Агт сумын << Их ирээдүй >> нэгдлийн хоньчин Д. Бямбаа тухайн үедээ алдарт хоньчин агсан З. Очирын мал маллах ур чадвар, эрхэм чанарыг өвлөн авч, түүний туршлага, сургамжаар ажиллан БНМАУ-ын хөдөлмөрийн баатар цол шагнуулж, халамжлан хүмүүжүүлэгч болоод аймгийнхаа 200 гаруй залуу малчинтай багш шавийн гэрээтэй, 20 гаруй залуу малчдыг дагалдуулан ажиллаж, таван шавиа улс, аймаг, сумын аварга малчны зэрэгт хүргээд байгаа жишээ дээрхийг нотолж байна. 

Төв, орон нутгийн нам, улсын байгууллага, үйлдвэр, аж ахуйн газрын захиргаа хөдөлмөрийн хамт олныг бүрэлдүүлэхдээ ахмад, залуу үеийнхний бат холбоо тогтоохыг онцгой анхаарах хэрэгтэй. Хүмүүжлийн ажилд ахмад хүмүүсийг идэвхтэй оролцуулсан тэр газарт хөдөлмөр, ёс суртахууны хүмүүжлийн ажилд илүү үр дүн гарч байна. Ахмад хүмүүсийг ийнхүү оролцуулах, тэдний мэдлэг, дадлага, туршлагыг залуу хүмүүст өвлүүлэн эзэмшүүлэх арга хэлбэр тун олон юм. Халамжлан хүмүүжүүлэх, шефлэн авах, багш шавийн барилдлагаа тогтоох, хичээл, сургууль, уулзалт яриа хийлгэх, уралдаан зарлах, ахмад тэргүүний хүмүүсийн нэрэмжит ажил зохиох зэрэг олон хэлбэрийг улам боловсронгуй болгон хэрэглэж, үр дүнг дээшлүүлэхийг нам, үйлдвэрийн, хувьсгалт залуучуудын эвлэлийн байгууллага байнга анхаарч ажиллах ёстой. 

Хөдөлмөр, тэмцлийн ахмад хүн бүр залуучуудыг халамжлан хүмүүжүүлэгч байж, нэр төртэй залгамж үеэ бэлтгэхэд идэвхтэй оролцохыг нам уриалж байна.

