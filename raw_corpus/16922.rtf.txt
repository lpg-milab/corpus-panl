№19 (16922)
1988 оны нэгдүгээр сарын 22.
ӨСӨХ МАЛ ТӨЛӨӨСӨӨ

<<... Сүргийн нөхөн  үйлдвэрлэлийн үндэс  болсон төлийн өсөлт нь мах үйлдвэрлэлд зарцуулсан малын зарлагын өсөлтөөс ихээхэн хоцорч байна>> гэж МАХН- Төв Хорооны IV бүгд хурал дээр нөхөр Ж. Батмөнх зааж тэмдэглэхийн хамт мал бэлттэлд өсвөр болон төл малын эзлэх хувь өсөх хандлагыг бууруулж, зуун эхээс бойжуулах төлийн тоог нэмэгдүүлэх, эх мал хорогдох, сувайрах, хээл хаях зэрэг үржил, маллагааны ажилд гарч буй доголдлыг   арилгах    арга замыг  тодорхойлсон билээ.Мал сүргээ нэмэхийн тулд түүний гол эх булаг болсон хээлтэгч малыг арчлан
өсгөх, төлийг бүрэн бойжуулах, мал аж ахуйн үйлдвэрлэлийн амин чухал энэ асуудалд аймаг, аж ахуй бүр жигд анхаарч, мал маллагаанд эргэлт гаргах хэрэгтэй байна.

Хээлтэгч малын нөхөн өсөлтийн потенциалыг дутуу ашигласнаас төлийн тооны өсөлтөөр     зарлага, хорогдлыг заримдаа нөхөж чадахгүйд хүрч     байна.
Улсын хэмжээгээр өнгөрсөн оны эхэнд байсан хээлтэгчийн хорь гаруй хувиас нь элдэв шалтгаанаар төл авч чадсангүй. Өнгөрсөн онд    хээлтэгч мал    өсгөх төлөвлөгөөг Сүхбаатар, Дундговь, Хөвсгөл аймаг их хэмжээгээр тасалдуулж, Булган, Дорноговь зэрэг нэлээд  аймагт  ихээхэн мал сувайрч, хээл хаясан байна. 
Мал өсгөх гол болзол нөхцөлийг ингэж алдагдуулж, бэлэн нөөцийг гар  дороосоо    гээж байгаагаас  сүргийн өргөтгөсөн нөхөн үйлдвэрлэлд мэдэгдэхүйц гарз учирч, улмаар мах,  сүү, ноос үйлдвэрлэлийг тууштай нэмэгдүүлэх зорилт биелэхэд хүнд болж байна.

Мал өсгөх үндсийн үндэс болсон хээлтэгч малын тэжээл,  арчилгааг сайжруулах, хээлийг    хамгаалах, мал эмнэлгийн  урьдчилан  сэргийлэх,   эрүүлжүүлэх арга хэмжээг цаг  алдалгүй авах,    төл    бойжуулах бэлтгэл, зохион  байгуулалтын ажлыг сайн хийх талаар эргэлт гаргах цаг болжээ.

Мал аж ахуйг эрхлэн    хөтлөх    арга    ажиллагаа шаардлагаас олон талаар хоцорсон учраас мал өсгөх, бүтээгдэхүүн үйлдвэрлэлтийг нэмэгдүүлэхэд    шийдвэрлэх нөөц  мал   төлд  хайхрамжгүй,  тооцоогүй, хайш яйш хандах  нь зарим газар ерийн хэрэг болжээ.Малын төрөл үүлдэр, нас хүйс, ашиг шимийн байдалд тохируулан шинжлэх ухааны     үндэслэлтэй боловсруулсан технологийн дагуу арчлан маллах, тэжээх, төл бойжуулах зэрэг үйлдвэрлэлийн үе шатны ажлыг зөв хийдэггүйгээс болж хорогдох,     хээл хаях, сувайрах,  ашиг шим нь буурах дутагдал улам ч даамжирч байна.Зуун хээлтэгчээс цөөхөн төл бойжуулж, үүлдрийн малын биологийн боломжоос бага хэмжээний мах,  сүү,  ноос,  ноолуур авч байгаа  нь үнэн хэрэг дээрээ эзний муугийнх, бэлэн нөөц бололцоогоо ашиглаж чадахгүй гарздаж байгаагийнх юм.

Үүлдрий малд тохирсон байр, тэжээл    бэлтгэх, тэжээллэгийг тохируулах ялангуяа хүйтний улиралд арчилгаа тэжээлээр дутахгүй байх мэтчилэн маллагааны технологийг тухай бүрт нь нарийн мөрдох талаар хариуцлага алдах, үржил селекцийн ажилд доголдол гарах, тооцоо судалгаагүй, үрэлгэн ажилласан зэргээс болж мал аж ахуйн үйлдвэрлэлд хохирол учирдгийг онцгой анхаарч орон нутгийн нам,    улс, хөдөө аж ахуйн байгууллага үйлдвэрлэлийн үндсэн нэгж болох  суурьд уг ажлыг шаардлагын хэмжээнд хүртэл жигд сайжруулсан цагт ахиц гарч болно.

Аймаг аж ахуй бүр малынхаа ашиг шимийг дээд зэргээр ашиглах, төл, өсвөр малыг гарзгүй бүрэн бойжуулахын тулд үр дүнтэн дэвшилт арга тэргүүн туршлагыг өргөн хэрэглэж, чиглэсэн зорилготой дэс дараатай арга хэмжээг зохнон байгуулах шаардлагатай юм.

Малаа тогтвортой өсгөж, махны чиглэлийн <<Сэлэнгэ >> үүлдрийи үхэр үржүүлж, өсвөр үхэр эрчимтэй бордох технологи нэвтрүүлж байгаа Булган  аймгийн Ингэттолгойн сангийн аж ахуйн бэлтгэлд тушаасан үхрийн жин дунджаар 380 килограммд хүрч улсын хэмжээгээр бэлтгэлд тушаасан үхрийн дундаж жингээс дал шахам хувь илүү болжээ.Үржлийн ажлыг сайн зохион байгуулж, мал тэжээх, бордох технологийг зөв хэрэглэж чадвал нийт аж ахуйн үзүүлэлт ийнхүү дээшлэх, ингэснээрээ төвлөрсөн бэлтгэл, ялангуяа аж ахуйн дотоод хэрэгцээнд нийлүүлэх малын жинг эрс нэмэгдүүлж маханд борлуулах малыг хэмнэх бодлого тууштай хэрэгжих болно.Маханд борлуулсан малын бараг 50 хувь, зарим аж ахуйд үүнээс ч дээгүүр хувийг хээлтэгч мал эзэлж байгаа нь мал өсгөх ажилд ихээхэн хохирол бэрхшээл учруулж байна.Үүнийг өөрчлөхийн тулд өсвөр мал эрчимтэй бордох, таргалуулах ажилд аж ахуй бүр нухацтай хандаж ер нь мал тэжээх, бордох хямд байр, жижиг, дунд хүч чадалтай талбай барьж бэлтгэлийн болон дотоод хэрэгцээний малыг бордох, шахах ажлыг үйлдвэрлэлийн ажиллагааны нэг үндсэн арга болгох хэрэгтэй байна.Малын үржлийн ажлыг зөвхөн цөөн хэсэг аж ахуй, фермд голчлон хийж ирсэн нь явуургүй, далайцгүй байгаа учир нийт аж ахуйг хамруулан өргөн хүрээтэй зохион байгуулах нь чухал юм.

Хээлтэгч малын хувийн жин, чанар, өсөлт зэрэг үзүүлэлтээс их зүйл хамаарах тул эдгээрийг мал өсгөх ажлын үр дүнгийн нэг гол шалгуур болгох шаардлагатай байна.Малын өсөлтийг хангахдаа тооны төдийгүй чанарын үзүүлэлтийг нэгэн адил дээшлүүлэх нь цаашдын  амжилтыг шийдвэрлэх гол хүчин зүйл гэдгийг нийтээр хатуу мөрдөх хэрэгтэй юм.Аж ахуй, ферм хэсэг, суурь бүрт малын чанарын төлөө тэмцэл өрнүүлж  тухайн жилийн элдэв зарлагыг төлийн өсөлтөөр бүрэн нөхөхөд улмаар сүргээ нэмэгдүүлэх тооцоо судалгаатай, тодорхой зорилготой нарийвчилсан ажил зохиогууштай байна.Мал маллагааны шилдэг уламжлалыг залуучуудад өвлүүлэн дэмжих, <<Төлөөр мал өснө.Шөлөөр гэдэс цадна>> гэж ахмад үеийн сургадаг ёсоор төлд онцгой анхаарахын хамт мал мал махны хэрэглээнд ч соёлч, аж ахуйч хандлагыг бататгах  нь чухал юм.

Малын өсөлтийг төл бойжуулалтын амжилтаар хангах нь зөвхөн төл хүлээн авах кампанит ажлаар хязгаарлагдахгүй үүнтэй холбоотой олон асуудлыг иж бүрэн шийдвэрлэхтэй нягт уялдаатай тул төв орон нутгийн нам, улс, хөдөө аж ахуйн байгууллага мал аж ахуйн бодлогыг эх мал хамгаалж, илүү олон төл бойжуулахад чиглүүлэн, эзэн хүний ёсоор аж ахуйч тооцоотой, боловсронгуй арга барил нэвтрүүлэх хэрэгтэй байна. 
