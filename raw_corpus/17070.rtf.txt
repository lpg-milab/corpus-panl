№167(17070) 
1988 оны долдугаар сарын 13.
Бүгдээрээ хадланд!

Эх орны аль ч нутагт бороо хур элбэг, зуншлага сайны улмаас өвс ногооны гарц эрт жигдэрч, хадлан тэжээлийн гол бүс Сэлэнгэ, Булган, Хэнтий, Төв, Дорнодын нутгаар арвин хадлан авах бололцоо нэгэнт бүрдлээ. Одоогийн байдлаар нийт нутгаар өвс ногооны ургац ноднингийн хамгийн их гарцтай хадлангийн талбайнхаас давж байгаа нь хадлангийн дээд амжилт тогтооход бүрэн болохоор болоод байна. 

1988 онд улсын хэмжээгээр 1219, 4 мянган тонн хадлан бэлтгэж, 190 мянган тонноор улсын фонд байгуулахаар төлөвлөснийг биелүүлэхэд, тийм ч их хэцүү биш нь тодорхой боллоо. Гэтэл хөдөө аж ахуйн байгууллагууд хадлан бэлтгэх төлөвлөгөөг боловсруулахдаа энэ жилийн цаг агаарын таатай нөхцөлийг тооцоолж, гар дороо бэлэн байгаа нөөц бололцоог сайн ашиглахаар шахуу төлөвлөөгүй, , орон нутгийн нам, захиргаа, төлөвлөгөөний байгууллагууд ч түүнийг нь сайтар хянаагүйгээс улсын хэмжээгээр бэлтгэх хадлангийн хэмжээ цаг агаар таагүй байсан ноднингийнхоос арав гаруй мянган тонноор доогуур байхаар болсон нь туйлын хариуцлагагүй хэрэг юм. 

Хөдөө аж ахуйн хоршооллын байгууллагын удирдах ажилтны зөвлөлгөөнөөс хадлан бэлчээрийн ургамлын өсөлт түргэн байгаагаас хугацаанаасаа өмнө цэцэглэж, эрт намарших төлөвтэйг урьдчилан анхааруулаад, бүх нийтээр долдугаар сарын нэгэн гэхэд хадланд гарсан байхыг онцлон заасан юм. Булган, Сэлэнгэ, Төв, Дорнод зэрэг дээрх зөвлөлгөөнд оролцсон аймгийн зарим аж ахуй, нэгдэл одоо болтол өгсөн дээр хадуур тавиагүй. мөртлөө ажил жигдэрсэн мэт ярих, зарим аж ахуй бэлтгэлээ хүлээн авч, тэмцээн, үзүүлэх сургууль хийх зэргээр цаг нөгцөөж байна. Тэрчлэн Хөдөө аж ахуй, хүнсний үйлдвэрийн Яамны газар тариалан, тэжээл үйлдвэрлэлийн удирдах газрынхан хадлангийн ургацыг тогтоох гэж мунгинасаар байтал хугацаа оройтож. үет ургамлын цэцэглэлт өнгөрч, ур нэгэнт боловсрон, өвс ногооны шим шүүс буурах үедээ тулж очлоо. 

Мал сүрэгтээ арвин их хадлан бэлтгэж авах найдвартай бололцоог байгаль, цаг уурын аятай нөхцөл бүрдсэн ийм үед овсгоо гаргаж, самбаатай ашиглах хэрэгтэй байна. Өнгөрдөг өвөл яаж тэвдэж, тэжээлийн нөөцөө шавхаж байснаа мартаж амжаагүй аж ахуйнууд хүртэл тайвшран алгуурлаж байгаа нь тун ч зохисгүй үзэгдэл юм. 

Сангийн болон тэжээлийн аж ахуй, хөдөө аж ахуйн нэгдлүүдийн хадлангийн бригадууд зөвхөн хадлан бэлтгэх хугацаанд биш жилийн турш жигд ажиллаж, талбайд сайжруулалт хуйх, хашиж хамгаалах. техник, тоног төхөөрөмжөө үргэлж додомдож, ажилд хэзээ ямар бэлэн байлгах үүрэгтэй байнгын ажиллагаатай алба учраас ерийн хадланд гарах трактор, тракторын болон морин хадуур, тармуур, өвс нуруулдагч, хаман боогч ажилд бэлэн бус байх ёсгүй. Долдугаар сарын нэгний байдлаар. улсын хэмжээгээр дугуйт тракторын 88, 5 хувь, тракторын хадуур, тармуурын 73, 5 - 71, 8, нуруулдагч, бухалдагчийн 78, 4, морин хадуур, тармуурын 70, 3 - 67, 8 хувийг засварлаад байгаа нь энэ ажил цалгардсаар цөөрсний баримт юм. Сүхбаатар, БаянӨлгий, Дорнод, Төв аймгийнхан хадланд гарах техникээ бүрэн бэлтгэлгүй байсанд дээрх аймгуудын удирдлага дүгнэлт хийж ажлаа эрчимжүүлэх шаардлага тавигдаж байна. 

Манай орны нийт сангийн болон тэжээлийн аж ахуй, хөдөө аж ахуйн нэгдэл, хоршооллын байгууллагууд төлөвлөлт, удирдлага, аж ахуйн шинэ механизмд шилжин ажиллаж байгаа өнөө үед дээрээс ирэх тушаал зааврыг хүлээж суухгүйгээр газар тариалангийн мэргэжилтэн, хадланчид, малчид өөр өөрсдийн нутгийн онцлог, өвс ногооны гарц, болцын байдалтай уялдуулан хадлангийнхаа га -гаас авах ургац, хадах, тээвэрлэх хугацааг өөрсдөө шийдэж нарийвчлан тогтоох, түүнд тохируулж хүн хүч, техникээ бүрдүүлж хэнээр ч хэлүүлэлгүй ажилдаа шамдан орсон байх ёстой. 

Долдугаар сард нийт нутгаар хур тунадас элбэг байх учир бэлтгэсэн өвсөө ялзруулж муутгахгүйн тулд хатаах, боох, бухалдах, нуруулдах, тээвэрлэх ажлыг цаг алдалгүй нэгэн зэрэг зохион байгуулах, өвсөн мушгиа хийж бэлтгэх аргыг өргөнөөр хэрэглэх хэрэгтэй юм. Хур бороо ихтэй ийм жилд үүлэн чөлөөний нар, хур борооны сиймхий, өглөө үдшийн сэрүүн цагаас хормыг ч алдалгүй ашиглахын хамт, бороотой үед нойтон ногоогоор дарш хийдэг Борнуурын сангийн аж ахуй зэрэг газрын туршлагыг аж ахуй. нэгдлүүд идэвхтэй хэрэглэвэл зохино. 

Урьд жилүүдийн байдлаас үзэхэд хадсан өвсийг тээвэрлэхгүй удаах, эсвэл тээврийн хэрэгслийг гэнэт бөөнөөр нь төвлөрүүлж байх, буулгах ажлыг хүндрүүлэх, вагонд ачсан өвсийг зам дээр удаан хугацаагаар хаяж ялзруулах, эзэнгүйдүүлж үрэн таран болгох, бартаатай газар бэлтгэсэн өвсийг цас орохоос өмнө татаж авалгүй жил өнжөөн чанарыг муудуулах зэрэг ноцтой дутагдал хохирол гарч байсныг хэрхэвч давтаж болохгүй. Өвс тээвэрлэх ажлын ихэнхийг намрын тариа хураалтын өмнө дуусгах, тэгэхдээ малчны өвөлжөө, хаваржаа, суурь, бригад, сул нэгдэл, улсын фонд зэрэг хэрэгцээт газруудад нь заавал хүргэсэн байвал зохино. 

Улирлын сайханд хууртан, өвөл, хаврын хатууг мартан, цаг алдаж, өвсний шим буурч, сөл тасартал ажлыг сунжруулж, тариа хураах, мал аж ахуйн өвлийн бэлтгэл хангах зэрэг хөдөө аж ахуйн үйлдвэрлэлийн бусад ажилтай давхцуулан, хүч тарамдуулахгүй байхыг аймаг, сумын удирдлага, аж ахуйн байгууллагууд эртнээс анхаарч, ажлаа зов зохион байгуулах хэрэгтэй байна. 

Мал сүргээ онд бүрэн оруулахын гол үндэс болсон хадлан, тэжээл бэлтгэх ажил нь нийт ард түмний үйл хэрэг учраас аймаг, хот, сумын төвийн хөдөлмөрчид, оюутан сурагчдыг тодорхой үүрэг, даалгавартайгаар оролцуулж, мал аж ахуйн суурь, бригад малчдаар жилийн нь хэрэгцээт хадланг өөрсдөөр нь авахуулах тэдний дунд тодорхой хугацаа бүхий болзолт уралдаан өрнүүлэх зэргээр шуурхай ажиллах хэрэгтэй. 

Байгалийн бэлэн сайхан бололцоо бүрдээд байгааг ашиглаж элбэг арвин хадлан тэжээл бэлтгэхийн төлөө бүх нийтээрээ шамдан гарцгаагтун! 

