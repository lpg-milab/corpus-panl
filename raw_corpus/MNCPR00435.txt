Савласан цэвэр ус

Ам цангаагүй байсан ч ус хэрэглэх явдал улам түгээмэл болж байна. Уулзалт, семинар, аян замд хаа л бол хаа савласан цэвэр ус бэлэн байх нь эрүүл мэндэд ач холбогдолтой, соёлтой хэрэглээ. Цаашид хүмүүсийн хандлага тунгалаг булгаас юмуу крантнаас сав тосч хоол цайгаа хийхээс татгалзаж болзошгүй гэнэ.
Нэн ялангуяа Улаанбаатарын ус сувгийн бүх байгууламж төмөр трубанаас бүрддэг. Төмрөөр дамжсан ус улаан зэв болдог нь тодорхой. Их бага зэв хийгээд бусад бидний үл мэдэх элдэв найрлагууд бие эрхтэнд өвчин тээвэрлэнэ. Буцалгаад ч нэмэргүй. Сүүлийн жилүүдэд монголчууд өөрсдөө шүүсэн цэвэр ус савлах бизнес амжилттай хөгжиж эхэлжээ. Одоогоор 20 гаруй аж ахуйн нэгж цэвэр усаар дагнаж савлаж, баллондож зах зээлд нийлүүлж байна. Газрын гүнээс төдөн метрийн дороос гаргаж авсан аймаар тув тунгалаг гээд л магтах үгээ олж ядна. Зарим нь ч үнэний хувьтай юм билээ. "Сүүлд ургасан эвэр чихнээсээ урт ургав" гэдэг зүйрлэлийн дагуу хамгийн саяхан нээгдсэн савтай усны араас дагаж үзэв. "Life" нэртэй цэвэр ус нь хуучин барилгын цэргийн 073 дугаар ангийн байранд төвхнөсөн "Женерал тек" компанийн бүтээгдэхүүн аж. Тэднээс усыг яаж цэвэр болгодог тухай танин мэдэхүйн лавлагаа сонирхоход дуртай зөвшөөрсөн юм. Эдний үйлдвэр бусад 20 хэдэн усчингаа бодвол хамгийн сүүлийн үеийн, илүү сайжруулсан технологийг авчирсан гэж гайхуулсан. Тэгэхгүй бол цэвэр усны зах зээлд өрсөлдөөд санасны гарз хэмээн нэмж хэлэхээ мартсангүй. "Life" хэрхэн бий болж буй явц нь газрын гүнээс сорсон хар ус их л урт замыг туулж байж хуванцар саванд бөглөгдөх юм билээ. Эхлээд усаа зөөхдөө төмөр "ёмкос"-той машинаар тээвэрлэж болохгүй. Тэгээд дараа нь булингар үүсгэгч нүдэнд үзэгдэгч бодисыг шүүнэ. Ер нь гүний ус нь хими биологийн олон эрдэс дундуур нэвчин бий болохдоо өөртөө сульфат, хлорид, бикарбонат зэрэг хялбар исэлдэмтгий нэгдлийг өөртөө уусгасан байдаг гэнэ. Энэ нь энгийн нүд, эгэл хэлэнд амтагдахгүй тул бид цэвэрхэн гээд уудаг юм уу даа. Хатуулгийг нь зөөлрүүлэх, озонжуулах, кальци, магни ихэссэний дараа цэнэглэлт хийх зэрэг нийтдээ 8-9 үндсэн дамжлага дундуур жирийн ус нухлагдаж дууссаны эцэст сая савлагдах юм. Бусад уснууд ч ялгаагүй ийм зарчимтай байдаг байх. Усыг амтлаад чанар чансааг нь таньдаг хүмүүс олширсон байна. Тэдний хэлэх нь "Life" ус арай илүү байна шүү гэлцэнэ. Энэ дашрамд дурдахад хүн өдөрт хоёр литр цэвэр ус ууж байвал зохилтой. Түүнээс хэтэрвэл ходоод гэдсэн дэх хамаг эрдэс шимийг угаадаг. Өөрөөр хэлбэл, өнгөргүй болгодог талтай гэнэ. Монголчууд өөрсдөө усаа нэгэнт үйлдвэрлэдэг болсон тул үндэсний үйлдвэрээ бодсон ч цэвэр цэнгэгийн хариуцлагаа тооцсон ч цаашид гадаадаас ус оруулж ирэх шаардлага байхгүй гэж "Женерал тек" зөвлөж байна. Эдний талаар гучин дөрөв, гучин гурав, дөчин гурваар утасдвал давуу талаа тайлбарлахаас гадна төдөн ус авбал тийм урамшуулалт, хөнгөлөлт гэх мэт амлагаанууд бас байна лээ. 
Г.Мандуул
