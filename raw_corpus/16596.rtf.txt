№6(16596)  
1987 оны нэгдүгээр сарын 7.
Зоримог бүтээлч идэвх санаачилга

Монголын ард түмэнд шинэ жилийн мэндчилгээ дэвшүүлж телевизээр хэлсэн үгэндээ нөхөр Ж.Батмөнх <<Шинэ онд дэвшүүлж байгаа зорилтыг амжилттай хэрэгжүүлэх нь манай орны хөдөлмөрчин бүр ажил хөдөлмөртөө улс орныхоо эзэн хүний өөриймсөг сэтгэл, иргэний өндөр ухамсраар хандаж бүтээлчээр ажиллахаас шууд шалтгаалах болно>> гэж онцлон тэмдэглэсэн билээ. МАХН-ын XIX их хурлаас дэвшүүлсэн эдийн засаг, нийгмийн зорилтыг хэрэгжүүлэх, төлөвлөгөөг нэр төрөл, тоо чанарын хувьд тогтоосон хугацаанд ягштал биелүүлэхэд хүн бүр бүтээлч идэвх, санаачилга гаргаж ажиллахыг нам ийнхүү шаардаж байна.

Иргэний өндөр ухамсраар бүтээлч санаачилгатайгаар, эзэн хүний ёсоор ажилладаг тэргүүний сайдуудын дотроос Улаанбаатар хотын махконсервын комбинатын ажилчин, БНМАУ-ын хөдөлмөрийн баатар Г.Халтархүү таван жилд 15 жилийн ажил гүйцэтгэж хорин хүнийг өөрийн мэргэжилд сургах, Хэнтий аймгийн Баян-Адарга сумын <<Улаан-Од>> нэгдлийн саальчин, БНМАУ-ын Ардын Их Хурлын депутат Д. Сүрэн VIII таван жилд таван саальчны ажил хийж, төлөвлөгөөнөөс 85 мянган литр сүү илүү саах, Булган аймгийн Баян-Агт сумын <<Их ирээдүй>> нэгдлийн хоньчин, БНМАУ-ын Ардын Их Хурлын депутат М.Марууш арван таван жилийн дотор түмэн сүрэг төлөөр нь өсгөх зэрэг хүч бололцоогоо дээд зэргээр дайчилсан шахуу үүрэг авсан олон зуун хүмүүсийг нийтээр мэдэх билээ. Манай хөдөлмөрийн хүмүүсийн эх оронч. бүтээлч идэвх санаачилга бахдам ажил үйлсийн ийм тодорхой жишээ нь социализмын материал-техникийн бааз байгуулж дуусгахын төлөө их хөдөлмөр өрнөж байгаа өнөө үед олон түмний нийгмийн ухамсар, идэвх санаачилга, үйл ажиллагааны дээд түвшинг тодорхойлж байна. Хөдөлмөрчдийн тэргүүний хэсэг нь дээрх хүмүүсийн нэг адил эх оронч зоримог бүтээлч санаачилга гаргаж шинэ үеийн хүний үлгэр дууриал болж байхад бас бага хийж, их авахыг  эрмэлздэг эсвэл хөдөлмөр, нийгмийн амьдралд төдийлөн зүтгэл гаргахгүй, өөрт ногдсон үүргийг хагас төдийгөөр биелүүлэх төдийгөөр дундыг баримталсан шинжтэй ажиллаж байдаг хүмүүс ч цөөнгүй бий. 

Гэтэл хүний бололцоо хүч авьяас өөр хоорондоо тийм ч их  зөрөөтэй биш харин атомын цөмд агуулагдаж байдаг физик энергиэс дутуугүй хэмжээний сэтгэн бүтээх энерги хүний уураг тархинд агуулагдаж байдаг учраас хүн өөрийгөө танин мэдэж идэвхжүүлэн дайчилж хөгжүүлэх, бүтээлч үйл ажиллагаанд сургах, үйл ажиллагаа, арга барил, сэтгэлгээ, аж төрөх ёсоо өөрчлөн шинэчлэх, үргэлж шинийг эрэлхийлж, нэгэнт хүрсэн түвшин, олсон амжилтдаа байнга шүүмжлэлтэй хандах нь урагшаа ахиж, дэвшиж байхын үндэс юм. Хүнийг
хүмүүжүүлэх, түүний бүтээлч идэвх санаачилгыг өрнүүлэхэд чухал ийм чиглэлээр өргөн ажил зохиох хэрэгтэй байтал өнгөц хэлбэрээр идэвх зүтгэлтэй, санаачилгатай хүн болох гэсэн зарим нь тооцоо судалгаагүй баримжаа таамгаар санаан зоргоор ажиллаж, улс орны болон хамт олны өдий төдий үнэт хөрөнгийг үрэн таран хийж, эцэст нь хичээл зүтгэлийн ул мөргүй хоцорч байхад нөгөө хэсэг нь хэт хаширлаж, бусдын ая тал, ам харж, түргэн түүхий хөдлөхгүй ул суурьтай байх нэрээр өсөлт дэвшилтгүй хоцрох, тэрчлэн өөрөө хий адган үглэж зүтгээд байдаг боловч түүнийгээ олон түмэнд ойлгуулж хамт олны хүч дэмжлэг авч, амьд тодорхой үр дүн гаргаж чаддаггүйн аль аль нь идэвх санаачилга, зүтгэл бүтээлийн илрэл биш, аргаа олоогүй, алсын хараагүй, хэлбэр төдий зүйл юм.

Аливаа зоримог уйл ажиллагаа, бүтээлч идэвх санаачилга нь нийгэмд ашиг тустай хөдөлмөр, хүний хэрэгцээ хангасан тодорхой үр дүнгээр хэмжигдэх ёстой.

Ажлын үр дүн хүн үйл ажиллагааныхаа утга учрыг гүнзгий мэддэг, ажил, мэргэжилдээ дур сонирхолтой, тэрхүү хүсэж, дурласан хөдөлмөр, сэтгэлд шингэсэн ажил үйлс хүнд өөрт нь аз жаргал авчирч, ажлаараа үргэлж бахархаж, амжилт бүтээл гаргаж, өсч өндийж, сэтгэл санаа хангалуун явах үндэс болдог байна,

Улс нийгэмдээ их зүйлийг бүтээхэд арга барил, түүнийг нөхцөлдүүлж байдаг шинэ сэтгэлгээ хүний бүтээлч ажиллагаа, идэвх санаачилгын илэрхийлэл болно. Өнөөдрийн ажлаас өчигдрийн ололтыг ч, дутагдлыг ч адил харж, маргаашийн хүрэх өндөрлөгийг тодорхойлж сурахын тулд байнгын бүтээлч эрэл хийж, бие хүний болон хөдөлмөрийн хамт олны хуримтлуулсан туршлага, ажлын арга барилын дэвшилт хүчин зүйлийг идэвхтэй ашиглаж хүмүүсийн дунд, хөдөлмөрийн хамт олны санаа бодлыг судалж, хүсэл, тэмүүллийг ойлгож, тэдэнтэй нэг санаа сэтгэлээр ажиллаж амьдрах нь бүтээлч идэвх санаачилга, зоримог үйл ажиллагаа амьдралд биеллээ олж, хэрэгжих үндэс мөн. Олны хүч оломгүй далай гэдэг мэргэн үгний нарийн утга учир ч үүнд оршино.

Төлөвлөснөө хэрэгжүүлэх шийдэмгий зориг, зорьсондоо хүрэх бүтээлч ажиллагаа, байнгын эрэл хайгуулаар илэрч байдаг өндөр идэвх, санаачилга нь амжилтыг ахиулж, ололт туршлагыг арвижуулан, дутагдал доголдлыг арилгах чухал эх сурвалж болно. Хүмүүсийн бүтээлч идэвх санаачилга, үр дүнд хүрэх эрс зоримог шийдэмгий үйл ажиллагаа, үр өгөөжтэй ,  арга барил нь тухайн хүний төдийгүй нийгмийн Өргөн ач холбогдолтой зүйл юм. Дутагдлыг арилгах, дундчуудын эгнээг  даван туулах, тэргүүний хүмүүсийн барианд хүрч очих их нөөцийн хувьд зоримог шийдэмгий  үйл  ажиллагаа,  бүтээлч  ажил  үйлс,  өндөр  үр бүтээлтэй идэвх санаачилгыг бүх талаар, бүх шатанд дэмжин дэлгэрүүлэх, нийтийн хүртээл болгоход нам  ,улс,  олон нийтийн    бүх шатны    байгууллага, удирдах ажилтан хүчтэй түлхэц  өгч сайн ухуулга, суртал нэвтрүүлэг, хэвлэл, мэдээллийн нийтэл нэвтрүүлгийн нөлөөг ч үүнд өргөн ашиглах ёстой. Нийгэмд арвин үр шимээ өгч байгаа ашиг тустай санаачилга,  үр  бүтээлтэй үйл ажиллагааг цаг алдалгүй дэмжин дэлгэрүүлж    нийтийн   хүртээл    болгосноор нийгмийн материаллаг болон оюуны баялгийг арвижуулж, хөгжлийн хурдцыг нэмэхэд тус дөхөм үзүүлэх учраас чухам энэ үүднээс хүмүүсийн авьяас билгийг  илрүүлэн  хөгжүүлж,   дэмжиж  үр  шимийг  нь гаргахад идэвхтэй туслах нь намын үзэл суртльн ажлын нэг байнгын зорилт мөн.

