№191 (16781)   
1987 оны наймдугаар сарын 11.  
Хөрөнгө оруулалт, шинэ  сэтгэлгээ

Аль болохоор их хөрөнгө оруулалтад тулгуурлан элбэг нөөцтэй нөхцөл бүрдүүлж, түүний хүчээр төлөвлөгөө биелүүлж, сайн ажилласан нэр олж авахыг чармайсаар ирсэн хуучин сэтгэлгээ манай үйлдвэр, аж ахуйн газрын удирдах хүмүүс, төлөвлөгөө, эдийн засгийн мэргэжилтнүүдэд гүнзгий зуршсан нь ажилд ихээхэн хохирол тарьж байна. Үүний уршгаар хөрөнгө оруулалтын нөөцийг оновчтой ашиглаж, үндсэн фондыг бүрэн үр дүнтэй хэрэглэх зорилт хангагдахгүй, хөрөнгө оруулалтын төгрөг тутамд ногдох үндэсний орлого тогтвортой өсөхгүй, улмаар улс ардын аж ахуйн хэмжээгээр фонд зэвсэглэмжийн өсөлтөөс хөдөлмерийн бүтээмжийн өсөлт хоцорсоор байна. 

Улс орны эдийн засгийн потенциалыг улам бэхжүүлэх зорилгоор улс ардын аж ахуйд оруулж байгаа хөрөнгө оруулалтын хэмжээ жилээс жилд ихээхэн нэмэгдэж, наймдугаар таван жилд улс ардын аж ахуйд оруулах хөрөнгө оруулалт урьдахиас зууны дөрөвний нэгээр илүү болсон юм. Түүнийг бүрэн эзэмшсэнээр улс ардын аж ахуйн үндсэн фонд ихээхэн нэмэгдэх ёстой. Таван жилийн төлөвлөгөөт хугацааны гуравны нэг нь өнгөрөөд байхад урьд жилүүдэд хөрөнгө оруулалтын үр ашиг, харьцангуй доогуур, зарим талаар буурч байсан хандлагыг таслан зогсоож чадаагүй хэвээр байна. 

Аливаа хөрөнгө оруулалтын ур ашиг нь хөдөлмөрийн бүтээмж дээшлэх, үйлдвэрлэлийн хуч чадлыг бүрэн эзэмших, цаг хугацаа хожихоос их шалтгаална. Гэтэл барилга байгууламжаар аваад үзэхэд техникэдийн засгийн үндэслэл, зураг төслийн баримт боловсруулах, барилга угсралтын ажлын гүйцэтгэх төслийн хүч чадлыг эзэмших зэрэг хөрөнгө оруулалтын бүхий л үе шатуудад цаг хугацаа Ихээр алдаж хохирдог хэвээр байна. Хөрөнгө оруулалтын 1 " Р ашгийг дээшлүүлэхийн тулд юуны урьд барилгад шинжлэх ухаан, техникийн дэвшилд тулгуурласан өндөр бүтээмжтэй техник, эрчимтэй технологийг нэвтрүүлэх, угсармалжилтын түвшинг дээшлүүлэх, орон нутгийн хямд төсөр түүхий эдийг орчин үеийн шинэ материалтай хослуулан хэрэглэх зэрэг тогтвортой үр дүн өгөх арга хэмжээнүүдийг төлөвлөгөөтэй хэрэгжүүлэх шаардлагатай байна. Ялангуяа зураг төсөл боловсруулах ажилд тооцоолох электрон машин, олшруулагч техник хэрэгслийг нэвтрүүлэх, нэг маягийн зургийг орчин үеийн шаардлагад зохицуулан боловсронгуй болгож ашиглах, хэрэглэх хүрээг нь өргөжүүлэх зэргээр төсөл боловсруулах хугацааг богиносгож, чанарыг сайжруулбал хөрөнгө оруулалтын үр ашгийг дээшлүүлэхэд сайн ур дүн өгөх ёстой. 

Одоогийн практикт зураг төсөл, эрдэм шинжилгээний байгууллагын ажил хариуцсан мэргэжилтнүүд барилга объектын байршил, түүхий эдийн хангамж, бүтээгдэхүүн, борлуулах зээлийг оновчтой шийдэх, цахилгаан, дулаан, уур усны болон радио, холбооны зэрэг инженерийн байгууламжуудын шугам сүлжээ, тэдгээрийн холболтыг нарийн уялдаа " дэс дараатай хийх талаар дутуу анхаарч, илүү зардал чирэгдэл гаргасаар байна. Улаанбаатарын биокомбинатын шинэчлэлт, цахилгаан шугам сүлжээний газрын ашиглалтын бааз, цэвэрлэх байгууламж, авто засварын заводын өргөтгөл, төмөр замын дэр мод үйлдвэрлэх цех, Түнхэлийн мод бэлтгэлийн аж ахуйн тоног төхөөрөмжийн шинэчлэлт зэрэг барилга байгууламжийн зургийн даалгавар одоо болтол бэлэн болохгүй нь ирэх жил гүйцэтгэх барилгын ажил эхлэхэд ноцтой бэрхшээл учруулж байна. 

Мэргэжилтнүүдийн мэдлэг, хуучирсны улмаас үйлдвэрлэлээс хасагдсан буюу хоцрогдсон технологи, тоног төхөөрөмжийг зураг төсөлд тусгадаг, эсвэл таамаг, баримжаагаар ажиллаж хуучирсан бараа материал тоног төхөөрөмж импортоор захиалж, контракт хийж нийлүүлдэг байна. Шинээр барих үйлдвэрийн техник төхөөрөмж, технологийг хөдөлмөрийн бүтээмж, бүтээгдэхүүний чанарын хувьд олон улсын түвшин, стандартыг хангаж чадах эсэхэд нь экспертиз хийж техник, технологийг худалдан авах гэрээг гадаадын байгууллагуудтай шууд хийх, түүнд тулгуурлан зураг төсөл боловсруулах, барилга барих ажлыг аль болохоор зэрэгцүүлж хийх зэргээр хөрөнгө оруулалтын мөчлөгийг богиносгохыг эрмэлзэх хэрэгтэй байна. 

Хөдөө аж ахуйд хөрөнгө оруулалт нэмэгдсээр байгаа боловч үйлдвэрлэлийн үр дүн хангалтгүй байгаа нь саалийн механикжан ферм, услалтын системүүдийн хүч чадлыг дутуу ашигладаг мал өсгөх, төл бүрэн бойжуулах, малаас авах ашиг шимийг дээшлүүлэх ажил хангалтгүй байна. 

Барилга байгууламжийг ашиглалтад оруулах болон гэрлийн хүч чадлыг эзэмших хугацааг богиносгох сонирхлыг дээшлүүлэх, хөрөнгө оруулалтын санхүүжилтэд байгууллагын өөрийн хөрөнгийн хувийг нэмэгдүүлэх, банкны зээлийн оролцоог ихэсгэх зэрэг эдийн засгийн механизмын үйлчлэлийг хүчтэй болгох угсралт шаардахгүй тоног төхөөрөмж, эд хогшлыг үйлдвэр, аж ахуйн байгууллагуудад өөрийн хөрөнгөөр нь бөөний худалдаагаар худалдах зэрэгт ихээхэн анхаарах хэрэгтэй байна. Трактор, комбайн бусад техникийг аж ахуйнуудад хөрөнгө оруулалтаар олгодог практикийг өөрчилснөөр тэдгээрийн ашиглалт сайжирч, шинээр нэмж авах тоо ч урьд онуудынхаас эрс буурч Байгаагаас харахад байгууллагын явцуу эрх ашгийг өндөрт тавьж, улсаас ахиухан авахыг хичээдэг дутагдлыг арилгахад тал бүрийн нөлөө хөшүүрэг шаардагдаж байна. 

Хөрөнгө оруулалтын үр ашиг нь эцсийн дүндээ тухайн байгууламж, аж ахуйн төслийн хүч чадлыг нормативт Хугацаанд нь эзэмшиж, хөрөнгийг тогтоосон цагт нь нөхөж чадсан эсэхийн шалгуур мөн. Гэтэл байгууллага, хамт олон бүр үүнийг ёсоор нь ойлгож, энэ байр сууринаас хандаж хэвшээгүй, ийм нэгдсэн шаардлага ч дутсаар байна. Өнгөрсөн таван жилд ашиглалтад орсон Улаанбаатарын сүүний үйлдвэр, барилгын модон эдлэлийн үйлдвэр, керамик, эдлэхүүний комбинат, 1500 машины засвар, үйлчилгээний станц, Ховд, Мандалговийн тоосгоны завод, Дундговь, Завханы мал нядалгааны хөргүүлтэй газар, аймГийн төвүүдийн хүнсний комбинат төслийн хүч чадлаа тогтоосон хугацаанд нь эзэмшиж чадаагүйгээс барьж байгуулахад зарцуулсан хөрөнгийг нөхөх, улмаар үндэсний орлогын үйлдвэрлэлд хувь нэмэр оруулах зэрэг улс нийгмийн өмнө хүлээсэн эдийн засгийн үүргээ тасалдуулжээ. 

Үр ашгийг дээшлүүлэхийн төлөө тэмцлийг амжилтад хүргэхийн тулд хөрөнгө оруулалтын бодлогыг алсын хараатай, шинжлэх ухааны үндэслэлтэй хэрэгжүүлэх, ялангуяа хөрөнгө оруулалтад өргөтгөл, шимтгэлийн эзлэх хувийг нэмэгдүүлэн үндсэн фондын идэвхтэй хэсгийг сайжруулбал зохино. Хөрөнгө оруулалтыг төлөвлөхдөө зарах хөрөнгийн үр өгөөжийг нарийн тооцоолж түүнийг богино хугацаанд буцаан нөхөх арга хэмжээг ямагт хамт төлөвлөж хэрэгжүүлдэг зарчмыг тууштай нэвтрүүлэхийн тулд Үйлдвэрлэлийн анхан шатны нэгжээс эхлээд салбарын штаб, эдийн засгийн төв байгууллага, тэдгээрийн ажилтнуудад эдийн засагч шинэ сэтгэлгээ шаардагдаж байна. 

Хөрөнгө оруулалтын бүтцийг боловсронгуй болгож, улс ардын аж ахуйн тэнцвэрт харьцаа, баланслалтыг хангах, нийгмийн хөгжлийн асуудлыг шийдэхэд зайлшгүй шаардлагатай, өндөр үр ашиг өгөх нь батлагдсан зүйлд хөрөнгө зарцуулах, барилгыг барьж дуусах нормативт хугацаанаас хожимдуулсны төлбөрийг төсөвт өртгөөс бодож буруутай байгууллагад ногдуулах, машин, тоног төхөөрөмжийн ашиглалтын ээлжийг нэмэгдүүлэх, үйлдвэрлэлийн хүч чадлыг үр ашигтайгаар тэгэхдээ тоо, хэлбэрийн эдийн бус чанар, үр ашгийг нарийн тооцоолох, явцуу дамжлагыг арилгах арга хэмжээ авах зэрэг МАХН-ын Тов Хорооны III бүгд хурлаас хөрөнгө оруулалтын үр ашгийг дээшлүүлэх талаар өгсөн заалтын хэрэгжилтийг даруй хангах хэрэгтэй байна. 

