№157(16747)     
1987 оны долдугаар сарын 1.
Үр ашиг, чанар гол зорилт

<< үйлдвэрлэлийн үр ашиг, чанар дээшлүүлэх Зорилтын тухай >> асуудлыг МАХН-ын Төв Хорооны III бүгд хурал хэлэлцээд улс ардын аж ахуйн бүх салбарт чанар үр ашгийг дээшлүүлэх, төлөвлөлт, удирдлага, аж ахуйн механизмыг боловсронгуй болгох талаар намын XIX их хурлаас дэвшүүлсэн манай намын эдийн засаг, нийгмийн бодлогыг хэрэгжүүлэх практик ажлын үндсэн чиглэлийг иж бүрэн тодорхойлон заалаа. << Тус бүгд хурлын зорилго бол намын их хурлаас дэвшүүлсэн дээрх зорилтын дагуу улс ардын аж ахуйн бух салбарт чанар, үр ашгийг байдалд дүн шинжилгээ хийж, авах арга хэмжээний үндсэн чиглэлийг тодорхойлоход оршиж байна. Өөрөөр хэлбэл чанар, үр ашгийн Тухай асуудлыг хамгийн өргөн практик ажил болгож тавих хэрэгтэй байна. Үүний тулд юуны өмнө улс орны эдийн засаг, " нийгмийн хөгжлийг хурдасгахад яаж шинэ түлхэц өгөх, гол төлөв экстенсив шинжтэй байгаа манай эдийн засгийг хэрхэн алхам алхмаар эрчимтэй хөгжлийн замд оруулах, бүрэн дайчлагдаж ашиглагдаагүй, мэдээжээр ил болон далд оршиж байгаа материал, хөдөлмөр, санхүүгийн асар их нөөцийг ямар замаар идэвхтэй үйл ажиллагаанд оруулах тухай асуудал та бидний анхаарлыг татаж байна >> гэж МАХН-ын Төв Хорооны ерөнхий нарийн бичгийн дарга, БНМАУ-ын Ардын Их Хурлын Тэргүүлэгчдийн дарга нөхөр Жамбын Батмөнх бүгд хурал дээр үг хэлэхдээ онцлон тэмдэглэсэн ёсоор МАХН-ын Төв Хорооны III бүгд хурал улс орны эдийн засаг, нийгмийн хөгжлийг хурдасгах асуудлыг ажил хэрэгчээр хэлэлцэн, шинэ өндөр зорилтыг хэрэгжүүлэх арга зам, нөөц бололцооны талаар удирдамжийн ач холбогдолтой чухал шийдвэр гаргалаа. 

Нөхөр Ж. Батмөнхийн хэлсэн үгэндээ хийсэн дүгнэлт, дэвшүүлсэн үзэл санаа болон << Үйлдвэрлэлийн үр ашиг, чанар дээшлүүлэх зорилтын тухай >> нөхөр Д. Содномын илтгэлд тусгагдсан зорилтын, бүгд хурал сайшаан улс ардын аж ахуйн бүх салбарт үйлдвэрлэлийн үр ашиг, бүтээгдэхүүн. ажил үйлчилгээний чанарыг дээшлүүлэх. эдийн засгийн механизмыг боловсронгуй болгох тэдгээр тодорхойлсон чиг заалтыг өдөр тутмын практик үйл хэрэг болгохыг нам, улс, олон нийт, аж ахуй, соёлын бүх байгууллагад үүрэг болголоо. МАХН-ын Төв Хорооны III бүгд хурлын шийдвэрийг монголын ард түмэн, коммунистууд халуунаар хүлээн аваад заалт бүрийг ширхэгчлэн хэрэгжүүлэх нөр их хөдөлмөртөө шамдан орлоо. 

Манай зорилт тодорхой байна. Тавигдаж байгаа том зорилтыг хэрэгжүүлэх арга замыг ч Намын Төв Хорооны бүгд хурал тал сүргээр тодорхойлон заалаа. Одоо улс төр, хөдөлмөрийн өндөр идэвх. санаачилгаар уул зорилтыг улс ардын аж ахуй, соёлын өргөн фронт дээр тууштай хэрэгжүүлэх далайцтай ажил үйлс өрнүүлэх хэрэгтэй болж байна. Чанар, үр ашгийн төлөө тэмцэл бол нөхөр Ж. Батмөнхийн оновчтой хэлсэн ёсоор манай хөдөлмөрчин нэг бүрийн аж Төрөх ёсны хэм хэмжээ байх ёстой. Учир нь << Чанар, үр ашиг гэдэг ойлголтод ач холбогдлоороо жижиг буюу хоёрдугаар зэргийн асуудал гэж байхгүй. Нийгмийн гишүүн нэг бүрийн хөдөлмөрийн үр дүнгээс эхлээд нийт улс орны хэмжээгээр өрнөж байна >> бүх ард түмний бүтээн байгуулалтын асар их ажлын эцсийн үр дүнг дээшлүүлэх тухай энд яригдаж байна >> гэдгийг бүгд хурал тодорхой заалаа. 

Улс ардын аж ахуйн хэмжээгээр чанар, үр ашгийг дээшлүүлэх зорилт мат өргөн хүрээтэй цогцолбор асуудал бөгөөд үүнд захиргааны хуучин аргаас эдийн засгийн шинэ аргад шилжих, социалист ардчиллыг хөгжүүлэх, ил тод байдлыг хангах, төвлөрсөн төлөвлөгөөт удирдлагыг боловсронгуй болгохын хамт үйлдвэр, аж ахуйн газрын бие даасан байдлыг бэхжүүлэх, хөдөлмөрийн хамт олны эдийн засгийн сонирхлыг хөгжүүлэх зарчмыг тууштай хангах, аж ахуйн тооцоог жинхэнэ ёсоор нэвтрүүлэх, үйлдвэрлэлийг төлөвлөх, удирдахад хөдөлмөрчдийг спонсор татан оролцуулж тэдний бүтээлч идэвх санаачилгыг өрнүүлэх, таваар мөнгөний харилцааг ашиглах засвар аж ахуйн механизмыг боловсронгуй болгох зэрэг багаж байгаа юм. 

Бид нийгмийн үйлдвэрлэлийнхээ материаллаг зардлыг ганцхан хувь хэмнэх юм бол манай үндэсний орлогын үйлдвэрлэл 90 гаруй сал төгрөгөөр, нийгмийн хөдөлмөрийн бүтээмжээ мөн нэгхэн хувь дээшлүүлэхэд 70 гаруй сая төгрөгийн бүтээгдэхүүн нэмэгдэх нь байна. Энэ тухай МАХН-ын Төв Хорооны бүгд хурал дээр нөхөр Ж. Батмөнх яриад улс орныхоо эдийн засгийн потенциалыг сайн ашиглавал орох орлого, муу ашиглавал гарах хохирлын хэмжээ төдийчинээ нэмэгдэж болзошгүй болохыг дурджээ. Эрхэлж байгаа хөдөлмөрийнхөө бүтээмжийг ганц хувиар нэмэх, материаллаг зардлыг мөн төдийчинээ хэмнэж чадах нь өөр хэнээс ч биш, гагцхүү эх орныхоо эзэн болсон бид бүхнээс шалтгаалах нь зүйн хэрэг. Ажлын цагийн ашиглалтыг сайжруулж, ялангуяа зэлжийн доторхи сул зогсолтыг багасгаж бүтээмж дээшлүүлэх, хөдөлмөр зохион байгуулалтын давшилт хэлбэр шинэ маягийн бригадыг тууштай нэвтрүүлэх замаар хөдөлмөрийн бүтээмж дээшлүүлэх, хөдөлмөр эрхлэлтийг боловсронгуй болгох. хөдөлмөрийн нөөцийн ашиглалтыг сайжруулах, арвилан хэмнэлтийн зарчмыг бүх нийтээр баримтлах, аж ахуйч байдлыг бататгах зэрэг ерийн хүчин зүйл бүрийг эрчимтэй ашиглавал бид тавьсан зорилтоо биелүүлж бүрэн чадна. 

Материаллаг зардлын түрүүлэнгүй өсөлтийг зогсоож, үндэсний орлогын үйлдвэрлэлийг нэмэгдүүлэх. нөөц бололцоог бүрэн дайчлан ашиглаж, зардлын хэмжээ үндэсний орлогын өсөлтөөс түрүүлж байгаа доголдлыг арилгаж, материал, түүхий эд, түлш, эрчим хүчийг зүй зохистой ашиглах. арвилан хэмнэх ажлыг чиглэсэн зорилготой, тодорхой программ төлөвлөгөөний үндсэн дээр зохион байгуулж, материаллаг нөөцийн зарцуулалтын нормчлолыг сайжруулж, түүнд тавих улс, салбарын хяналтыг хүчтэй болгож байж бид зорьсондоо хүрэх ёстой. 

Үйлдвэрлэлд шинжлэх ухаан, техникийн дэвшлийн ололт, хаягдалгүй болон хаягдал багатай технологи нэвтрүүлэх, хямд төсөр шинэ материал хэрэглэх, бүтээгдэхүүний загвар, хийцийг боловсронгуй болгох зэрэг техникийн томоохон арга хэмжээг хамт олон, үйлдвэр бур хэрэгжүүлэх санаачилга гаргаж, эргэлтийн хөрөнгийн ашиглалтыг сайжруулах, эргэцийг түргэтгэн нормативаас хэтэрсэн үлдэгдлийг багасгах бодитой арга хэмжээ авахгүйгээр огцом үр дүнд хүрч чадахгүй. 

Аж үйлдвэр, барилга, тээвэр, холбооны салбарын үйлдвэр, аж ахуйн газрын гуравны нэг нь сүүлийн зургаан жилд өөрийн өртөг хямдруулах даалгаврыг жил тутам тасалж, өртөг зардлыг олон зуун сая төгрөгөөр өндөржүүлсэн доголдлын нэг шалтгаан бол хөдөлмөр, материал, санхүүгийн элбэг хангалуун нөөцөөр түрж, ямар ч үнээр хамаагүй төлөвлөгөө биелүүлсэн болж хуурамчаар нэр алдар олох хуучирсан сэтгэлгээ учир ийм арчаагүй арга барил, аж ахуйч бус бодол санаанаас ангижрах ёстой. 

Орчин үеийн хэрэгцээ, шаардлагад бүрэн тохирсон бүтээгдэхүүн үйлдвэрлэх, ажил, үйлчилгээ гүйцэтгэх нь хувь хүн хөдөлмөрийн хамт олон, үйлдвэр, аж ахуйн байгууллага бүрийн хариуцлагатай зорилт болж байна. Чанаргүй бүтээгдэхүүн үйлдвэрлэж, материал түүхий эдийг үрэгдүүлж, түлш, цахилгаан, хөдөлмөрийн үргүй зардал гаргаж, хамт олон, хувь хүний эрх ашгийг хохироож нийгэмд асар их хохирол учруулж байгаа ноцтой дутагдлыг шийдвэртэй таслан зогсоохын төлөө бүх нийт тийм тэмцлийг өрнүүлэх хэрэгтэй. Технологийн горим зөрчсөн, зохион байгуулалт, сахилга, дэг журам суларсан газарт бүтээгдэхүүн, ажлын чанар доголдож гологдол гарч байна. Иймд чанарыг салбар, байгууллага, хамт олон, хүн бүрийн үйл ажиллагааг үнэлж, дүгнэх гол шалгуур болговол зохино. 

Шинжлэх ухааныг нийгмийн хэрэгцээ хангахад бүрэн хандуулж үйлдвэрлэгч шинжлэх ухаанд түшиглэх, түүний ололтыг богино хугацаанд нэвтрүүлэх, нөгөө талаас шинжлэх ухааны байгууллагууд үйлдвэрлэлийн гүнд орох, амьдралын тулгамдсан асуудлыг шинжлэх ухааны үүднээс судалж шийдвэрлэх нөхцөл бий болгох нь цаг үеийн амин чухал шаардлага мөн. 

Аж ахуйн тооцоог бэхжүүлэх, үйлдвэр, аж ахуйн байгууллагын үндсэн нэгж, хэсгүүдэд энэ таван жилд багтаан аж ахуйн дотоод тооцоог бүрэн нэвтрүүлэх, алдагдалтай ажиллаж байгаа газруудын алдагдлыг арилгах замаар өөрийгөө санхүүжүүлэх зарчмыг аж ахуйг эрхлэн хөтлөх үндсэн арга хэлбэр болгох нь эдийн засгийн хөгжлийн өнөө үеийн нэн чухал зорилт мөн. 

Үйлдвэр, аж ахуйн байгууллагуудыг хөдөлмөрийн хамт олон өөрөө удирдах зарчимд шилжүүлэх, ардчиллыг хөгжүүлэх, аж ахуйн байгууллагын удирдах хүмүүсийг сонгоход социалист ардчиллын  зарчмыг хамгийн өргөн утгаар хэрэгжүүлэхэд бүх шатны намын байгууллагын анхаарал чиглэх ёстой. Үр ашиг, чанарыг дээшлүүлэх асуудлыг өдөр тутмын үйл ажиллагааны хэм хэмжээ болгон хэвшүүлэх зорилгоор бүх нийтийн эдийн засгийн сургалт явуулж, түүнийг хөдөлмөрчдийн эдийн засгийн боловсрол, мэдлэгийн түвшинг дээшлүүлэх, ажлын арга барилаа өөрчилж шинээр сэтгэх, аж ахуйн тооцооны нөхцөлд ажиллаж сургах чухал арга хэлбэр болгох шаардлагатай байна. 

Төлөвлөгөөт социалист аж ахуйн давуу тал, нэгэнт бий болгосон потенциал, үйлдвэрлэлийн хүч чадлыг бүрэн дүүрэн ашиглах, хөдөлмөрийн бүтээмжийг дээшлүүлэх, материаллаг нөөцийг зүй зохистой, хэмнэлттэй зарцуулах, шинжлэх ухаан - техникийн ололтыг өргөн нэвтрүүлэхэд идэвх санаачилгаа бүрэн дайчлан чиглүүлж үр ашиг, чанар дээшлүүлэх тэмцлийг бүх нийтийн тэргүүн зэргийн үйл хэрэг, аж төрөх ёсны хэм болгоцгооё! 

