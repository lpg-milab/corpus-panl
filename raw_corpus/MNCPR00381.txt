Нөхөн сонгуульд МАХН мөн л луйвраар яллаа

Шөнийн 02.30 цагийн үед бидний авсан бүрэн бус мэдээллээр 11 мянга гаруй сонгогчдын 70 хувийн саналыг нэгтгэж амжсан байлаа. Эндээс үзэхэд Ө.Энхтүвшин О.Отгонсайханаас 1500 орчим саналаар илүү байна. Жижиг намуудын төгсгөл иржээ Нөхөн сонгуульд долоон нам оролцсон ч жижиг таван нам нийлээд зуун хүний ч санал авч чадсангүй. Тэд 0.86 хувийн санал л "зулгаалаа". Ирэх сонгуульд жижиг намуудад ээлгүй Сонгуулийн хууль батлагдсаныг ч хэлэх үү. 2008 оны сонгуульд эдгээр таван намын лидер гэгдэж байгаа хүмүүс улс- төрийн карьертаа цэг тавихгүй гэж л байгаа бол эргээд АН-даа элсэж байж улстөрчийн амьдрал нь үргэлжлэх вий. Хөдөөний дөрвөн сумаас Цагаан-Уул сумын сонгогчдын тоо 2004 оныхтой харьцуулахад хоёр дахин өсч, бусад нь буурчээ. Сонгогчдын тоог зохиомлоор өсгөсөн хэмээн АН-ынхан үзэж байгаа аж. Энэ нь нэр дэвшигч Ө.Энхтүвшингийн төрсөн сум юм байна. Мөрөн сумын дөрвөн багийн нэг нь л АН-ын Засаг даргатай юм байна. Энэ багт О.Отгонсайхан 100 гаруй саналаар ялсан бол МАХН-ын Засаг даргатай бусад гурван багт Ө.Энхтүвшин ялсан байлаа.
Нөхөн сонгуульд нийт сонгогчийн 74 хувь нь хамрагдав УИХ-ын нөхөн сонгуулийн 46 дугаар тойргийн санал хураалтыг хуулийн дагуу таслан санал тоолох ажил эхэлсэн тухай СЕХ-ноос 22 цаг 40 минутад мэдээллээ. Мэдээлэл түгээх СЕХ-ны байранд бүх мэдээллийн хэрэгсэл иржээ. Нөхөн сонгууль явагдсан газар дээрээс нь ирсэн мэдээллээр нийт 15407 сонгогч нэрийн жагсаалтад бүртгэгдсэний 11402 хүн санал өгч 74 хувь нь хамрагдлаа гэсэн урьдчилсан дүн гаргаснаа танилцуулав. Санал хураалтад хамрагдагсдыг сумдаар нь мэдээлвэл Арбулагийн 2234 сонгогчоос 1668, Бүрэнтогтохын 2710 сонгогчоос 1832, Цагаан Уулын 2692 сонгогчоос 2190, Цэцэрлэгийн 2650 сонгогчоос 2071, Мөрөнгийн 5117 сонгогчоос 3641 нь хамрагджээ. Тэгээд өнөөдөр эцсийн тоо гарахыг дамжууллаа. Энэ мэдээллийг өгөх үеэр ч нөхөн сонгууль болсон нутаг орон, орчинд санал хураалттай холбоотой ямар нэг зөрчил маргааны тухай мэдээлэл, гомдол санал ирээгүй хэмээн СЕХ-ноос мэдээлсэн. Нөхөн сонгуульд аль намын хэн ялах магадлалтай байгааг хэлэх боломжгүй юу гэсэн сэтгүүлчийн асуултад СЕХ-ныхон санал хураалтын дүн гарахаас өмнө ийм мэдээлэл өгөх боломжгүй гэлээ. 
