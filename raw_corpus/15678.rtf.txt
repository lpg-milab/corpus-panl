№29(15678)
1984 ОНЫ ХОЁРДУГААР  САРЫН 3.
Өртөг, зардлыг хямдруулах зорилт

Аль болох бага зардлаар их үр дүнд хүрэх талаар их намын заалт, шийдвэрийг хэрэгжүүлэх чухал нөхцөл бол бүтээгдэхүүн, ажил үйлчилгээний чанарыг сайжруулж, нэгжийн өөрийн өртөг, зардлыг тууштай хямдруулах явдал мөн. Энэ нь үйлдвэрлэлийн фондын ашиглалтыг сайжруулах, хөдөлмөр, материал, санхүүгийн нөөцийг зохистой ашиглах, удирдлагын аппаратын бүтцийг боловсронгуй болгох зэрэг олон зүйлийг багтаасан үр ашгийн нэгдмэл үзүүлэлт юм. Иймд бүхий л нөөц бололцоог дайчлан ашиглах үндсэн дээр өртөг зардлыг хямдруулан материалын болон мөнгөн хөрөнгийн нөөцийг ямагт арвижуулж байх нь социалист бүтээн байгуулалтад амлалт олох үндсэн арга замын нэг мөн. 

Манай материаллаг үйлдвэрлэлийн хүрээнд бүтээгдэхүүн, ажил үйлчилгээний өртөг, зардлыг жилд зөвхөн нэг хувь хямдруулбал дунджаар 240 суудалтай сургуулийн барилга 90 гаруйг барихад хүрэлцэхүйц хөрөнгийг хэмнэх юм. Материал, түүхий эд, түлш, эрчим хүч хэмнэх, арвич хямгач зарцуулах норм, нормативыг зөвлөлгөөтэй хянаж, дэвшилттэй болгох, үйлдвэрлэлд шинэ техник, технологи нэвтрүүлэх замаар бүтээгдэхүүн. ажил үйлчилгээний өөрийн өртгийг хямдруулан, үр дүнд хүрч байгаа үйлдвэр, аж ахуйн газар төв, орон нутагт олон байна. Өнгөрсөн онд Дарханы нэхий эдлэлийн үйлдвэр, Дундговийн Цагаан-Овоогийн нүүрсний уурхай зэрэг үйлдвэр, аж ахуйн нэлээд газар таваарын бүтээгдэхүүний нэр төгрөгт ногдох зардлыг 21 - 19. 3 хувь хямдруулж, олон арван мянган төгрөгийн хэмнэлт гаргажээ. Гэвч газар бур энэ талаар жигд анхаарч, шаардлагыг тууштай хямдруулах зорилтыг хэрэгжүүлэхгүй байгаа ноцтой дутагдал байна, Аж үйлдвэр, барилга, тээврийн салбарт өөрийн өртөг хямдруулах даалгаврыг таван жилийн эхний хоёр жилд биелүүлээгүйн гадна өртөг, зарим өндөржүүлсэн үйлдвэр, аж ахуйн газрын тоо эдгээр салбарт төдий л буураагүй байна. Эдгээр салбарын нэлээд үйлдвэр, аж ахуйн газар өртөг зардлыг төлөвлөсөн хэмжээнээс ихэсгэсний улмаас 180 гаруй 1 сая төгрөгийн ашиг олох бололцоо алджээ. Өнгөрөгч оны эхний гурван улирлын дүнгээр чүдэнзний үйлдвэр, Налайхын нүүрсний уурхай, Эрээний тэрэгний үйлдвэр, техник туслалцааны үйлдвэрийн барилгын трест бүтээгдэхүүний нэгжийн өөрийн өртгийг 7. 3 - 20. 3 хувь ихэсгэжээ. 

Энэ онд өөрийн өртгийг аж үйлдвэрт 0, 9 хувь, барилгад 2. 2 хувь, бүх төрлийн тээвэрт 0. 6 - 2. 4 хувь хямдруулахаар төлөвлөсний дотор материалын зардлыг 79 сая шахам төгрөгөөр хэмнэх зорилт тавьж байна. Энэ даалгаврыг биелүүлэхийн тулд хөдөлмөр, материалын нормыг хянаж дэвшилтэй болгох, импортын өндөр үнэтэй материалыг хямд материалаар орлуулах, хаягдал гаргадаггүй болон хаягдал багатай техник, технологи нэвтрүүлэх, материал багтаамж багатай шинэ загвар, хийц хэсэг бий болгох зэрэг эцэстээ үр дүн өгөхүйц тодорхой асуудалд хамт олны анхаарлыг хандуулж ажиллах нь бүх шатны удирдлагын нэн тэргүүний үүрэг мөн. Тэрчилэн материаллаг нөөцийг арвилан хэмнэж байгаа тэргүүн туршлага, дэвшилт аргыг судалж нэвтрүүлэх талаар намын байгууллага, яам, тусгай, газрууд их ажил хийх хэрэгтэй байна. Ялангуяа тодорхой байгууллага, хамт олны туршлагыг нийтийн хүртээл болгох ажил удаашралтай байгаад дүгнэлт хийж, тэдгээрийг хэвлэл мэдээллийн хэрэгслээр аргачлан зааж сурталчлах ажлыг өргөн хийх нь чухал байна. 

Яам, тусгай газар, үйлдвэр, аж ахуйн газрууд ажиллагааны онцлогоо харгалзан хүмүүсийн ажил үүргийг нягтруулах, удирдлагын илүү шат дамжлагыг арилгах зэргээр орон тоогоо хянаж цомхотгох ажлыг санаачлан хийхгүй байна. Өөрөөр хэлбэл хөдөлмөрийн сахилга, хариуцлагыг өндөржүүлэх замаар өөрийн өртөг, зардлыг хямдруулах нөөц бололцоог хангалтгүй ашиглаж байна. 

МАХН-ын Төв Хорооны VII бүгд хурал хөдөлмөрийн бүтээмж, дундаж цалингийн өсөлтийн харьцааг зохистой байлгахыг онцлон заалаа. Үүнийг хэрэгжүүлэхийн тулд ажлын цагийн элдэв гарздалыг арилгах, нэгж хугацаанд гаргах зүйлийг тогтвортой өсгөх ажиллагчдын цалингийн зарцуулалтад салбарын болон санхүү, банкны байгууллагаас тавих хяналтыг бүх талаар хүчтэй болгох замаар нэгж бүтээгдэхүүний өөрийн өртгийг хямдруулахад идэвхтэй нөлөө үзүүлэх хэрэгтэй. 

МАХН-ын XVIII их хурал, Намын Төв Хорооны удаа дараагийн бүх хурлаас арвилан хэмнэх журмыг тууштай хэрэгжүүлж, материал, түүхий эд, түлш эрчим хүчийг ариг гамтай зарцуулах, тэдгээрийн норм, нормативыг хянаж боловсронгуй болгох талаар дэвшүүлсэн зорилт, шийдвэрийн биелэлтэд ажил хэрэгч хяналт тавьж энэ ажлыг дайчин давшингуй зохион байгуулж байх нь намын байгууллагуудын нэн чухал үүрэг мөн. Бүтээгдэхүүн, ажил үйлчилгээний өөрийн өртөг, зардлыг хямдруулан арвилан хэмнэх бодлогыг хэрэгжүүлэх зорилтыг үзэл суртлын талаар хангаж, материал, түүхий эдийн нэгжийн үнэ цэнийг хөдөлмөрийн хамт олонд сурталчлан ойлгуулах, тэргүүн туршлагын үзүүлэх сургууль, семинар зохиох, үзэсгэлэн гаргах зэрэг хэлбэрийг өргөн ашиглах хэрэгтэй байна. Түүнчлэн материаллаг нөөцийг арвилан хэмнэх, өөдөс хаягдал ашиглах, юмхнаар юм хийх хөдөлгөөн өрнүүлэх үндсэн дээр өөрийн өртгийг хямдруулах болзолт болон сэдэвт уралдаан зарлан, дүгнэж байх нь хамт олныг идэвхжүүлэх чухал арга хэмжээ болно. 

Өөрийн өртөг хямдруулах зорилтыг хамт олон, хүн нэг бүрийн социалист уралдааны үүргийн салшгүй хэсэг гэж үзэх төдийгүй улмаар тэдний ажлыг дүгнэх нэг гол үзүүлэлт болговол зохино. Хөдөлмөрийн бүтээмжийг төлөвлөснөөс нэг хувь давуулан дээшлүүлэх, бүтээгдэхүүний өөрийн өртгийг нэмж 0. 5 хувь багасгах санаачилга гарган ажиллаж байгаа ЗХУ-ын Москва, Ленинград хот, Украин, Казахстан, Грузийн тэргүүний хамт олны туршлагаар ийм хөдөлгөөн өрнүүлэхэд хөдөлмөрийн хамт олныг зохион байгуулан хошуучлах нь нам, үйлдвэрчин, залуучуудын эвлэлийн байгууллага, коммунистууд, эвлэлийн гишүүд залуучуудын эх оронч үүрэг мөн. 

