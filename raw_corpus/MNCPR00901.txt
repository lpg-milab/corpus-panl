Малайзад хоёр сарын хэлний сургалтад өнөөдөр бүртгүүлээд маргааш ч я

Улсын мэргэжлийн хяналтын газрын Боловсролын улсын хяналтын албанаас гадаадад оюутан зуучилдаг байгууллага, аж ахуйн нэгжүүдийн дунд шалгалт хийгээд үйл ажиллагааг нь хангалттай гэж үнэлсэн цорын ганц газар бол "Мастер травел" компани.
Эднийх Малайз, Сингапурын их, дээд сургууль, коллеж, хэлний төвүүдэд монгол оюутнуудаа зуучлан сургаад багагүй хугацаа өнгөрчээ. Хэрэглэгчдийн найдвартай түнш өргөмжлөлт "Мастер травел" компани нэгэн шинэлэг үйлчилгээ нээгээд удаагүй байгаа гэсэн. Мөн 12 сар хүртэл үйлчлүүлсэн хүмүүст 25 хувийн хөнгөлөлт эдлүүлэх болжээ. Энэ талаар болон Малайз, Сингапурт сурах шинэ боломжуудын тухай тус компанийн захирал Ц.Дашцэрэнтэй ярилцлаа. -Танай компани Малайзийн хичнээн сургуультай харилцаатай байдаг вэ? -Ер нь Малайзын боловсролын тогтолцоо бол Засгийн газрын долоон их сургууль, хувийн 570 гаруй их, дээд сургууль, коллежуудаас бүрддэг. Нийтдээ Малайзад 580-аад их, дээд сургууль, коллеж байдаг гэсэн үг. Малайзын хамгийн шилдэг 10 их сургуулийн эхний зургаа нь Засгийн газрын, 7-9-т нь хувийн гурван их сургууль, 10-т нь Засгийн газрын их сургууль ордог. Малайзын Засгийн газрын тэтгэлгээр сурч байгаа гадаад оюутнууд улсынх нь сургуульд сурдаггүй. Монголоос гурван оюутан Малайзын Засгийн газрын тэтгэлгээр магистрын зэрэг хамгаалсан. Тэр гурав шилдэг долоо дахь их сургууль болох "Multimedia"-г төгссөн байдаг юм. Учир нь Засгийн газрын сургуулийнх нь 50 хувь нь малай хэлээр, 50 хувь нь англи хэлээр хичээл ордог болохоор гадаадын оюутнууд элсдэггүй. Харин ихэнх хувийн сургуулийн албан ёсны хэл нь англи хэл. -Тэгэхээр хамгийн том хувийн сургуульд суръя гэвэл гурван л сонголт байх нь ээ? -Шилдэг 10 сургуулийн 7-9-т ордог гурван л сургууль байгаа. Үүн дээр хувийн 570 гаруй их, дээд сургууль, коллежийн эхний 10-т ордог сургуулиудтай бид шинээр гэрээ хийсэн. Тийм учраас Малайзад сурдаг нийт монголчуудын 90 хувь нь манайхаар явдаг. Энэ бол нэгдүгээр шалтгаан гэж хэлж болно. Сайн сургуульд явъя гэж хүсч байгаа бол тэр сургуулиудтай бид гэрээ хийсэн байдаг. -Тэгвэл танайхаар дамжин олон хүүхэд Малайзын их, дээд сургуульд яваад байгаа хоёрдугаар шалтгаан нь юу вэ? -Манай компани зөвхөн үнэн мэдээлэл өгнө гэсэн гол уриатай. Манай боловсролын дөрвөн зөвлөхийн хэн дээр нь ч ирсэн Малайз, Сингапурын их, дээд сургууль, коллежийн тухай хамгийн үнэн зөв мэдээлэл авч болно. Бид нэг ч гэсэн оюутан илүү авахын тулд төлбөрийг нь багасгах ч юм уу, жижиг сургуулийг том гэж хэлдэггүй. Үнэн мэдээлэл өгнө гэсэн уриа тавьчихаад энэ үнэн шүү гээд байвал шаардлага хангахгүй. Тийм болохоор бид үнэн мэдээлэл өгч байгаа гэдгээ баталгаажуулдаг. Хүүхэд тодорхой нэг сургуульд сурна гээд сонгочихлоо гэж бодъё. Тэгвэл бид тэр сургуульд нь сурч байгаа бүх монгол оюутнуудынх нь мэйл, хаягийг нь өгдөг. Шинээр явах гэж байгаа хүүхдүүд тэдэн рүү мэйл бичиж, бидний өгсөн мэдээлэл үнэн эсэхийг шалгаж болно. -Танайхаас хямдаар Малайз, Сингапурт сургана гэсэн зар байдаг. Тэнд сурах сургалтын төлбөрийг бодитоор хэлээч? -Малайзад нэг жил сурахад замын зардаас гадна байр, хоол, унд, сургалтын төлбөр нь 5500 долларт багтдаг. Хамгийн аюултай нь гадуур 3000 долларт сургана гэсэн зарлал байдаг. Эндээ хямдхан үнэтэй гэж хэлж явуулахад очоод мөнгө нь нэмэгдчихдэг зовлон бий. Бид төлбөрийн дэлгэрэнгүй задаргааг бичсэн товчоог хүн бүрт өгдөг. Тэр төлбөрөөс илүү төлбөр гарах л юм бол түүнийг нь бид даана гэсэн баталгаа гаргадаг. Шударга байна гэдгээ бид үүгээр харуулж байгаа. Мөн тэнд сурч байгаа оюутнуудын эцэг, эхийн утсыг өвч болно. Хэн нэгийнхийг биш бүгдийг нь ч өгч болно. Үнэхээр энэ мэдээлэл үнэн үү, төлбөр нь 5500 доллар байдаг уу, очоод нэмэгддэг үү, эсвэл тэр 3000 долларт багтдаг юм уу гээд бүгдийг нь асуучихаж болно. Гуравдугаарт, тухайн сургууль бүрт Монголыг хариуцсан нэг ажилтан байдаг. Түүний бүрэн хаяг, мэйлийг өгдөг. -Танайх хэлний курст явуулж байгаа юу? -Бид энэ жилээс шинэ менежментээр ажиллаж эхлээд байгаа. Юу гэхээр, хэрэглэгчдийнхээ эрэлтэд тулгуурлаад тодорхой хөтөлбөрүүд санал болгож байна. Нэгдүгээрт, бизнесийн англи хэл ба бизнес аяллын 14-21 хоногийн хөтөлбөр байна. Энэ хөтөлбөрөөр хамгийн анх Эрдэнэт үйлдвэрийн гадаад худалдааны хэлтсийн ажилтнууд явсан. Манай бизнесийнхэнд их эрэлттэй хөтөлбөр. 14-21 хоногийн хугацаатай явахад нэг хүнээс 2000 орчим доллар гарна. -Бүх зардал нь багтаад уу? -Байр, хоол, унаа, сургалт гээд бүх зүйл ороод тэр шүү дээ. Очоод ажлын таван өдөрт гурав гурван цаг бизнесийн англи хэлний хичээлд сууна. Бусад цагт нь Сингапурын бизнесийн төвүүдтэй танилцдаг. Сингапур бол дэлхийн гурван том усан боомтын нэг. Ачаа эргэлтийн асар том тэрхүү боомт дээр очоод биржүүдийг үзнэ. Малайз бол аж үйлдвэрлэлийн том төв. Монголд ирж байгаа хамгийн чанартай цахилгаан барааг тэнд угсардаг. Тэр үйлдвэрүүдээр явж танилцаж, бүр гэрээ хийгээд ирэх боломж олгож байгаа. Тусгай унаа, хөтөчтэй явна. Хэрэв бизнесмэн хүн ганцаараа Сингапур, Малайзаар 14 хоног явж гол гол үйлдвэрүүдтэй танилцана гэвэл хатуу хэлэхэд бараг боломжгүй зүйл л дээ. Хэрэв тэгж явахын тулд тэндхийн бүх бизнесийн төвүүдээс судлах хэрэгтэй. Хүсэлт тавьж, уулзах цаг авна гэдэг маш их цаг шаардсан хэрэг болно. Дээр нь хувь хүнээс зардал их гарна. Тэр цаг хугацаа, мөнгийг нь бид хэмнэж байгаа юм. Энэ хөтөлбөрт хүмүүс их хүсэлт тавьж байгаа. Мөн богино хугацаанд англи хэлний мэдлэг, хэл яриагаа сайжруулаад ирэх хүсэлтэй хүмүүст зориулсан хөтөлбөр бий. Ер нь Малайз, Сингапурт хэл сурахад явахад том, жижиг бүх сургууль адилхан нэг нэг түвшингээр сургадаг. Нэг түвшин нь 3-4 сарын хугацаатай, сургалт эхлэх тов нь тодорхой байдаг. Нэг, ес, тавдугаар сард эхэлдэг гэсэн үг. Жишээ нь, долдугаар сард явъя гэж хүссэн хүн есөн сар хүртэл хүлээх хэрэгтэй байдаг. Мөн сургалтынхаа визийн Монголдоо байж байгаад авах ёстой гэх мэт хүндрэлүүд гарна. Гэтэл чөлөөт цаг багатай хүмүүс өөрийнхөө дуртай үедээ явах гэнэ. Ийм хүмүүст зориулаад бид англи хэлний хоёр сарын сургалтад явуулж эхлээд байна. Өнөөдөр гэрээгээ хийгээд маргааш явж болдог нь энэ хөтөлбөрийн давуу тал. Хэзээ ч явж болно. -Үүнээс өөр хөтөлбөрүүдээ танилцуулахгүй юу? -Дараагийнх нь 3-4 сарын богино хугацааны хөтөлбөрүүд байгаа. Ийм сургалтад явах хүсэлтэй хүмүүсээ бид Сингапурт сурсан нь дээр гэж зөвлөдөг. Малайзад сурсантай зардал нь яг ижилхэн. 6-8 сарын дунд хугацаатай хөтөлбөр байна. Урт хугацааны хөтөлбөр ч бий. Хэл сурах хүмүүстээ бид ийм таван янзын хөтөлбөр санал болгож байгаа. Гэхдээ суралцах хугацаанд нь хамгийн бага өртөгтэй сургууль аль вэ гэдгийг олоод санал болгож байна гэсэн үг. Хоёр сарынхаас бусад сургалтууд Сингапурын цагаачлалын хуулийн дагуу Монголдоо байхдаа визээ авна. Хоёр сарынх бол маргааш явдаг хөтөлбөр. Үүгээрээ ялгаатай. -Урт хугацаагаар сурах хүсэлтэй хүмүүс яагаад ихэнх нь Малайзыг сонгодог юм бэ? -Урт хугацаагаар сурах хүүхдүүд Малайзад сурсан нь дээр байдаг. Малайзад нэг жил сурахад дунджаар нэг жилийн төлбөр нь 5500 доллар байдаг бол Сингапурт 10 мянган доллар байх жишээтэй. Сингапурт нэг жил англи хэл сурахад таны авах ёстой оноо тофелийн 550, ILTS-ийн 5.5-аас дээш авах ёстой. Программ нь ингэж явдаг. Малайзад ч ийм оноо авна. Нэг жил сураад ирсэн манай хүүхдүүд ILTS-ийн 5-аас доош оноо авдаггүй. Гарах үр дүн нь адилхан хэрнээ төлөх мөнгө нь өөр өөр байгаа юм. Хаашаа нь явахаа хүмүүс өөрөө сонгоно гэсэн үг. -Мэргэжлийн зэрэг олгох сургалтууд өөр үү? -Би өөрөө Сингапурт сургууль төгссөн л дөө. Тийм болохоор ашиг олох гэсэн үүднээс бид ханддаггүй. Үүнийгээ түр хойш нь тавьчихъя. Би өөрөө монгол хүн. Өөрийнхөө үр хүүхэд, ах дүү нар, бүр монголчуудаа хааш нь явуулах вэ, яавал тэд маань Англи, Америкт очоод аяга угаахгүй сайн ажил хийгээд явах вэ. Үүнийг хямд үнээр яаж хийх вэ, хамгийн зөв сонголт хаана байна гээд хайгаад явахаар Малайз байгаа юм. Монголын их, дээд сургуулиуд хими, физик, математикийн гээд факультетууд бий. Тэгвэл Малайзынх Английн, Америкийн, Шинэ Зеландын гэсэн факультетуудтай. Эдгээр нь дотроо мэргэжил мэргэжлээрээ бас факультетуудтай гээд ойлгочихож болно. Жилд дунджаар манайхаар дамжин 20-30 оюутан Сингапур явдаг бол 100-150 оюутан Малайзад сурахаар явдаг. Өнөөдөр манайхаар дамжин АНУ, Япон, Англи, Австралид болон дотооддоо Монгол-Туркийн хамтарсан сургуульд сурч байсан англи хэлтэй 50-иад хүүхэд Малайзад сурч байна. Тэд яагаад Малайзыг сонгоод байна вэ? -Яагаад? -Учир нь тэд АНУ, Англи, Австрали, Шинэ Зеланд болон Европын нэр хүндтэй сургуулийн бакалаврын диплом авах гэж явж байгаа юм. Түрүүн би хэлсэн Малайзын сургуулиуд улс улсын факультеттай байдаг гэж. Тэд тухайн улсынхаа сургуультай харилцан гэрээтэй байдаг болохоор эхний 2-3 жилдээ Малайзад сурч байгаад үлдсэн 1-2 жилээ тэр улсад нь очиж сураад төгсдөг. Тухайлбал, Америкийн сургуулийн зэрэг олгох хөтөлбөр нь 60-90 кредитээ Малайзад сурч авдаг. Үлдсэнийг нь Америкийн сургуульд очиж авна. Төгсөхдөө Америкийн сургуулийн бакалаврын зэрэг авна. Хэрэв Америкт дөрвөн жил сураад бакалаврын диплом авъя гэвэл 50-60 мянган доллар шаарддаг. Малайзын сургуульд сурч байгаад Америк руу шилжиж сурвал 24 мянган доллар зарцуулдаг. Тийм болохоор хүүхдүүд Малайз руу яваад байгаа юм. Үүнээс гадна Малайзад сайн сайн сургууль олон бий. Манай хамгийн анхны оюутан Ононбатын Орхон энэ арваннэгдүгээр  сард Америкт бакалаврын зэрэг хамгаалах гэж байна. -Одоо Малайз, Сингапурт сургуульд явъя гэвэл элсэлт авч байгаа юу? -Хоёр сарын хэлний курс бол хэзээ ч хамаагүй явж болно. Өнөөдөр бүртгүүлж гэрээгээ хийгээд маргааш явж болно гэсэн үг. Бизнесийн англи хэл, аяллын хөтөлбөр нь таван хүн бүрдэж байж нэг баг болдог. Ирээд бүртгүүлж болно. Харин бакалаврын болон хэлний бусад сургалтын хөтөлбөрүүд нэг болон арванхоёрдугаар сард эхэлнэ. Бид арванхоёр дугаар сар хүртэл үйлчлүүлсэн хүмүүстээ 25 хувийн онцгой хөнгөлөлт үзүүлэхээр болсныг дуулгахад таатай байна. Манай хаяг: Сүхбаатарын талбайн баруун талд байрладаг МҮЭ-үүдийн холбооны байр. 409 тоот өрөө. Харилцах утас: 323208, 99118134, 99231672, 99716364. E-mail: of-egent@mobinet.mn 
Д.Оюунтуяа
