№67,(16970)        
1988 оны гуравдугаар сарын 118.
Холбоогоор үйлчлэх соёл

. . Холбооны салбарт шинжлэх ухаан, техникийн ололтыг нэвтрүүлэх, . . . техник хэрэгслийн эдэлгээ, ашиглалтыг сайжруулж, ажлын чанар, үр ашгийг хэлбэрэлтгүй дээшлүүлэх үндсэн дээр. . . үйлчилгээний есөн нэмэгдэж байгаа хэрэгцээг аль болохоор бүрэн дүүрэн хангахад. . . салбарын гол зорилт оршино >> гэж МАХН-ын XIX их хурал заасан билээ. 

Манай орны нийгэм, эдийн засгийн хөгжил. хөдөлмөрчдийн эрэлт хэрэгцээний дагуу холбооны олон төрөлт үйлчилгээ бий болж, бусад зарим салбартай харьцуулахад холбоо нь зохих техник хэрэгслээр илүүтэй хангагджээ. Гэтэл үйлчилгээний соёл материаллаг баазаасаа хоцорч, хөдөлмөрчдийг чирэгдүүлэх, хохироох зэрэг дутагдал арилахгүй байгаа нь үйлчилгээнд соёлч харилцаа нэвтрүүлэх, хүний хүчин зүйлийг онцгой анхаарах, социалист аж төрөх ёсыг хэвшүүлэх ажлын доголдол юм. 

Аймаг, хотын намын анхан шатны байгууллагын тайлан сонгуулийн хурал дээр гарсан шүүмжлэлийн гол нь холбооны ажил, үйлчилгээ хангалтгүй, аж ахуйн шинэ механизмыг туршихдаа зөвхөн орлогын хойноос өрөөсгөл хөөцөлдөх, хэвлэл хүргэх, утас цахилгаанаар харилцах талаар хөдөлмөрчдийн эрэлт хүсэлтэд хойрго хандах, хүнд суртал, чирэгдэл гаргах дутагдал нийтлэг байгааг зааж, түүнийг даруй арилгахад чиглэлээ. Түүнчлэн холбооны үйлчилгээг сайжруулах, сум бригадын холбооны тогтвортой ажиллагааг найдвартай хангахыг хөдөлмөрчид санал болгожээ. Манай орны бүх сум хот хоорондын телефон ярианы сүлжээнд холбогдсон боловч хөдөлмөрчид, ялангуяа малчид, тариаланчдын захиалсан цагт нь яриулж чадахгүй, олон цаг, хоногоор хойшлуулан хүлээлгэх, ер нь шугамын гэмтэл удаа дараа гарах тохиолдол үргэлжилсээр байна. 

Өнгөрсөн онд хот хоорондын гол шугамын гэмтэл Булган, Дундговь, Сэлэнгэ зэрэг аймгийн холбооны газарт системийн дунджаас 3 7 дахин урт хугацаанд үргэлжилсэн байна. Аймаг, сумдын шугамд ч гэмтэл урт хугацаагаар үргэлжилж байлаа. Мөн телефон яриа, цахилгаан мэдээний мянган нэгжид ногдох саатал Төв цахилгаан, шуудан холбооны газар, Дундговь аймгийн холбооны газарт системийн дунджаас 2, 5 4, 4 дахин дээгүүр байна. Хэвлэлийг тогтоосон хугацаанд хүргэлгүй олон хоногоор дарагдуулах, хөдөлмөрчдийн шуудан, захидал, хэвлэлийг будлиантуулах, хэвлэлийн дугаар алгасах, дутуу тараах, ташаа хуваарилах зэрэг дутагдал гарсаар л байгаагаас хэвлэл. шуудан хүргэлтийн мянган нэгжид ногдох саатал өсөх хандлагатай байна. 

Өндөр настан, гэрийн ажилтай хүмүүст хэвлэл хүргэх, хаягаар үйлчлэхийн хамт хүн амын нягтрал. хөдөлгөөн ихтэй гудамж, талбай болон автобусны буудалд хэвлэл худалдах, энэ ажилд оюутан. сурагчид, өндөр настан, хөдөлмөрийн нөхөрлөлийн гишүүдийг оролцуулах зохимжтой хэлбэрийг ашиглах шаардлагатай байна. Нэгэнт бий болсон потенциалыг сайн ашиглаж. үйлчилгээг шинэ шатанд гаргахын тулд юуны өмнө ажил хариуцсан хүмүүс эрхэлсэн ажилдаа эзний ёсоор хандаж, зан харилцааны өндөр соёлыг эзэмшин, хүнийг угтаж үйлчилж сурах, үйлчлүүлэгчдийн гомдол, анхааруулгыг ажлын чанар, хамт олны хүмүүжлийн түвшинг үнэлэх шалгуур болгон анхаарч, үргэлж шүүмжлүүлдэг боловч тодорхой ахиц өөрчлөлт гардаггүй зарим үйлчилгээ. Тухайлбал хот хоорондын дамжиж яриа, автомат телефон станцын болон шугам кабелийн гэмтэл саатал зэрэг үйлчилгээнд муу нөлөөлдөг явцуу дамжлагын байнгын хяналтад авч шаардлагын хэмжээнд хүргэх хэрэгтэй байна. Нийслэлд жил бүр радио шугамын өргөтгөлд ихээхэн хөрөнгө зарцуулж, гэрийн хороололд олон арван километр шугам татдаг боловч түүний тал хувь ашиглагдахгүй, радио тавих техникийн нөхцөл бүрдсэн 15, 4 мянга, н айл өрх шугамын радиогүй байгааг анхаарч радиожуулах ажлыг ойрын хугацаанд бүрэн шийдэх хэрэгтэй. 

Хөдөө аж ахуйн байгууллагын холбоог улсын холбооны нэгдсэн системд хамааруулсан нь бригад, тасгийн холбооны найдвартай ажиллагааг хангах, малчдын суурьд холбоог ойртуулах, холбоогүй хэсэг, тасаг, фермийг холбоожуулах асуудлыг улсын хэмжээний нэгдсэн бодлогод хамруулан шийдвэрлэхэд чухал арга хэмжээ боллоо. Хөдөө аж ахуйн байгууллагын холбооны ашиглалт, үйлчилгээг мэргэжлийн байгууллага хариуцсанаар үйлчилгээнд үнэхээр өөрчлөлт гарч ажил сайжирна гэдэгт малчид, хөдөлмөрчид зүй ёсоор найдаж байгаа юм. 

Хөдөө аж ахуйн бригад, тасаг, ферм, хэсэгт одоо байгаа телефон болон радио холбоог засварлаж сэргээх, ашиглалтыг сайжруулах ажилд цаг алдалгүй орох, тэрчлэн холбогдох байгууллагууд хамтран хэвлэлийг аймгаар дамжуулахгүйгээр төвөөс сумдын хаягаар шууд хүргүүлэх бололцоог ашиглах, холбооны байгууллагууд хэвлэл, шууданг хаягаар хүргэх санаачилгаа зарим аймаг, суманд шийдвэртэй туршин хэрэглүүштэй байна. 

Хот, суурин газрын хөдөлмөрчдийн эрэлт хэрэгцээнд таксофоны үйлчилгээг өргөн нэвтрүүлж, телефон холбооны хангамж, хүрэлцээг сайжруулах, хүч чадлыг цаашид нэмэгдүүлэх боломжийг үр ашигтай болгох, ялангуяа таксофоныг худалдаа, үйлчилгээний газар юм уу, албан байгууллагын жижүүрийн ойролцоо, олон нийтийн хараа хяналтад ил байх цэгүүдэд буюу байрлуулах газраа зөв сонгон авч эвдрэл гэмтэлд өртөөхгүй, бүрэн бүтэн байлгаж, эзний ёсоор эдлэх нөхцөл бололцоог бүрдүүлбэл зохино. 

Хөдөлмөрчид өөрсдийнхөө эрэлт хэрэгцээ, үйлчилгээнд зориулсан холбооны төхөөрөмжид эзний сэтгэлээр хандаж, түүнийг нүдлэн хамгаалж, ариг гамтай ашиглах нь иргэн бүрийн үүрэг гэдгийг ч нийтээр ухамсарлах ёстой. 

Холбоогоор үйлчлэх, үйлчлүүлэх соёлыг эрс сайжруулахын тулд үйлдвэрлэл. үйлчилгээнд нэвтэрсэн өндөр бүтээмжтэй техник төхөөрөмжийг үр дүнтэй ашиглах, үйлчилгээний ажилтан, ажилчдын зан харилцаа, соёлч байдал. техник технологи эзэмших, мэдлэг мэргэжлийг нь үргэлж дээшлүүлэх, аттсстатчиллыг чанартай хийж, ард нийтийн холбоо харилцааны өсөн нэмэгдэж байгаа хэрэгцээг аль болох дүүрэн хангах хэрэгтэй байна. 

