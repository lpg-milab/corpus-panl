№263(16853)     
1987 оны арван нэгдүгээр сарын 3
Ертөнцийг өөрчлөгч

Ленин тэргүүтэй большевикуудын намын удирдан Орос орны ажилчин анги, хөдөлмөрчдийн хийсэн Октябрийн социалист их хувьсгал ялан мандсанаас хойш 70 жил өнгөрлөө. Октябрийн эрин эхэлсэн тэр өлзийт сайхан өдрөөс өнөөг хүртэл ертөнц дахинаа социализмын ялгуусан " аян түүхийн их давалгааг хүчирхэг хөлөг онгоцны адилаар зүсэн урагшилж. манай гариг дээр шинэ нийгэм, шинэ ёс, шинэ байдлыг тогтоож, хүн төрөлхтөнд найдвартай хэтийн төлөө >> нээж өглөө. 

ЕРТӨНЦ МААНЬ ОКТЯБРИАР ХЭРХЭН ӨӨРЧЛӨГДӨВ? Юуны өмнө социализм ялан мандаж. дэлхийн хүчирхэг систем боллоо. Дэлхийн социализм өнөөдөр өндөр хөгжсөн эдийн засаг, шинжлэх ухааны дорвитой бааз. цэрэг улс төрийн хүчирхэг потенциалд тулгуурлаж хүн төрөлхтний итгэл найдвар болж байна. Социалист системд хүн төрөлхтний гуравны нэгээс илүү нь багтаж, нийгмийн давуутай талаа улам бэхжүүлж, хүний болон нийгмийн оюун санаа, ёс суртахууны баялгийг бүх талаар нээх замаар итгэл төгс замнаж араасаа жилээс жилд улам олон хүнийг дагуулсаар байна. 

Колоничлогч эзэнт улс гэж нэгэнт байхгүй болж, олон арван шинэ залуу бүрэн эрхт улс бий боллоо. Олон улсын пролетари нарын хүч чадал арвижин, марксизм - ленинизмийн тугийн дор нэгдэн нягтарлаа. Хөдөлмөрчин түмний шударга ариун эрх ашгийг марксист - ленинист коммунист, ажилчны намууд бат тууштай илэрхийлж харгислалын эсрэг, дайны эсрэг дэвшил хөгжлийн төлөө тэмцэж байна. 

Империализмыг болон дайныг эсэргүүцсэн өргөн олны ардчилсан хөдөлгөөн онц хүчтэйгээр давалгаалан өрнөж байна. Капитализмын газрын зураг мэдэгдэхүйц хумигдан, ерөнхий хямрал нь улам бүр гүнзгийрч байна. Дэлхийн нийгэм, улс төрийн одоогийн дүр төрх ийм байгаа бөгөөд энэ их өөрчлөлт хувиралт нь Октябрийн эхэлсэн түүхэн үйл явцын зүй тогтолт үр дүн мөн. 

УЛС ОРОН ОКТЯБРИАР ХЭРХЭН ӨӨРЧЛӨГДӨВ? Үүнд БНМАУ-ын 66 жилийн дайчин замнал монголын ард түмний амьдралд гарсан түүхэн өөрчлөлт, хөгжилт яруу тод жишээ болно. Аугаа их Октябрийн социалист хувьсгалын түүхэн ялалт нь монголын ард түмнийг улс үндэс, нийгмээ чөлөөлөхийн төлөө тэмцэлд уриалан дуудаж, улмаар шинжлэх ухааны социализмын хөдөлбөргүй бат зарчимд тулгуурлан Монгол орныг шинэтгэн өөрчлөхөд үзэмжийн их нөлөө үзүүлсэн юм. Ард түмэндээ эрх чөлөө олгож, улс орноо тусгаар тогтнуулж, үндэсний сэргэн мандалт, дэвшил хөгжлийн саруул сайхан замыг нээж өгсөн Монгол ардын ялгуусан хувьсгал нь Октябрийн хувьсгалын чөлөөлөх үзэл санааны хүч, өөрчлөгч нөлөө, Октябрийн орны өгөөмөр тусламжийн үр дүн мөн. 

Монгол орон хөгжлийн капиталист шатыг алгасан, олон зууны хоцрогдлыг богино хугацаанд даван туулж, социализмын замаар итгэл төгс замнасаар өнөөдөртэй золгож, эртний Монгол нутагт бодит социализм цогцлуулсан нь Октябрийн их хувьсгалын үйл хэргийн салшгүй бүрэлдэхүүн хэсэг, шууд үргэлжлэл юм. 

<< ЗХУ-тай тогтоосон нягт, интернационалч хамтын ажиллагаа бол БНМАУ энхийн байгуулалтын шинэ өндөрлөг өөд амжилттай урагшлан давшихын найдвартай баталгаа ямагт байсан, байх ч болно >> гэж нөхөр Ж. Батмөнх бахархан тэмдэглэж хэлсэн юм. Аугаа их зөвлөлтийн ард түмэнтэй тогтоосон манай найрамдал монголын ард түмний хувьд бүхнээс эрхэм, хамгийн үнэт нандин зүйл, хувьсгалт ололт, нийтлэг бахархал маань мөн. Эрхмийн дээд Найрамдлаа бид Аугаа их Октябриас төрсөн үр гэж зүй ёсоор бахархан дээдэлдэг билээ. 

Октябрь, түүний төлсөн үр нь болсон гэгээн найрамдлынхаа ачаар танигдахгүй болтлоо өөрчлөгдөн шинэчлэгдсэн Монгол орон хоцрогдсон буурай, нүүдлийн амьдрал ахуйгаа богино хугацаанд өөрчлөн хувьсгаж, жар гаруйхан жилд хүн ам маань гурав дахин өсч, орчин үеийн соёл, шинжлэх ухаанаа цэцэглүүлэн хөгжүүлж, өнөөдөр социализм бүрэн төгс байгуулах зорилтыг амжилттай шийдвэрлэж байна. 

НҮБ-ын бүрэн эрхт гишүүн Монгол улсын нэр хүнд олон улсын тавцанд өсөн мандаж, манай гаригийн энх тайван түүний дотор Ази, Номхон далайн бүс нутагт энх тайван, аюулгүй байдал, сайн хөршийн хамтын ажиллагаа тогтоохын төлөө идэвхтэй, тууштай тэмцэж байна. 

ХУВЬ ХҮН ОКТЯБРИАР ХЭРХЭН ӨӨРЧЛӨГДӨВ? Энх асуултад мөн л монгол хүний хувь заяа урьд нь ямар байв, өнөөдөр ямар болж вэ гэдгээр жишээлэн хариулж болно. Ардын хувьсгалын өмнөх малчин монгол өвөлжөө, зуслан, хаваржаа, намаржаа энх дөрвөөс өөр явах газаргүй гэж санаж, хөмөрсөн тогооны доторхитой адил бүдүүлэг байдалд амьдарч байлаа. Тэгвэл өнөөдрийн монгол хүн орчин үеийн үйлдвэр, завод байгуулж, атар эзэмшиж, шинжлэх ухааны бүхий л салбарт судалгаа хийж, эх дэлхийгээсээ сансарт хүрч, . улс орноо өөрчлөн хөгжүүлж, Гаригийнхаа улс түмэнтэй нөхөрлөл найрамдал, хамтын ажиллагаагаа бэхжүүлж, хүн төрөлхтний эв нэгдэл, энх тайвны төлөө идэвхтэй тэмцэж байна. 

Хүн төрөлхтний түүхэнд шинэ эрин үеийг нээсэн, XX зууны гол үйл явдал Аугаа их Октябрийн хувьсгал, түүний гэрэл туяагаар урагшлан дэвшиж байгаа түүхэн үйл явц нь дэлхий ертөнц, улс орон, хүн ардыг ийнхүү гайхамшигтай сайхнаар хувирган өөрчилсөн юм. Түүхийн зүй тогтолт энх үйл явц хэзээ ч эргэлт буцалтгүй, юунд ч дийлдэшгүй билээ. 

Өчигдөр Кремльд Октябрийн социалист их хувьсгалын 70 жилийн ойн баярын хурал дээр ЗХУКН-ын Төв Хорооны ерөнхий нарийн бичгийн дарга Михаил Сергеевич Горбачевын хэлснээр чухамхүү социализм, чухамхүү Октябрь л хүн төрөлхтний дэвшил хөгжлийн замнах чигийг зааж байна. 

Октябрийн замаар далан! жилийн тэртээ түүхэн давшилтаа итгэл төгөлдөр эхэлсэн бид бүхэн алс ирээдүйгээ Октябрийн гэрэлт одоор үүрд баримжаалж, эрс шийдэмгий урагшлан давших болно. 

