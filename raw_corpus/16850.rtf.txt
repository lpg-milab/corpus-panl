№260 (16850)       
1987 оны аравдугаар сарын 30.
ӨӨРЧЛӨН БАЙГУУЛАЛТ ОКТЯБРИЙН ҮЙЛС

Октябрийн хувьсгалын яруу алдарт 70 жилийн ойг ёслон тэмдэглэхээр өргөнөөр бэлтгэж байгаа хөдөлмөрийн энэ өдрүүдэд ЗХУ-ын өөрчлөн байгуулалтын туршлагаас бүтээлчээр суралцаж, арга барилаа шинэчлэн, ажлын эцсийн ур дүнг дээшлүүлэх эрэл хайгуул, сорилт туршилт, үүсгэл санаачилга нам, улс, аж ахуйн байгууллага, ажилтны дунд өрнөж байна. 

ЗХУ-ын өөрчлөн байгуулалтын шинэ арга барилыг судлан эзэмших явцад манай нам, захиргааны байгууллага коммунистууд, хөдөлмөрчдийн санал, хүсэлтийг судалж, тэдний шүүмжлэл дохионы мөрөөр зохиох ажлыг урьдаас илүү анхаарч, үр дүнг олон түмэнд эргэж мэдээлэх, үйлдвэрлэлийн салбар нэгжийн удирдах хүмүүсийг хамт олны саналаар сонгох, хөдөлмөрчдийн өмнө тайлан тавиулж, ажлаа ил тод үнэлүүлэх, ажил, асуудлыг газар дээр нь шийдвэрлэж, зохион байгуулах зэрэг ажлын шинэлэг арга хэлбэр өргөжлөө. Элдэв дүрэм, журмаар хязгаар тогтоосон хэвшмэл хуучин арга ажиллагааг аль болохоор өөрчлөн шинэчилж, ардчиллыг өргөтгөж, ил тод байдлыг хангаж, ажлыг олон түмний бүтээлч санаа бодолд тулгуурлан явуулах арга барил намын анхан шатны нэлээд байгууллагад эрчимжиж байна. 

Бүгд хурлын шийдвэрийн дагуу аж ахуй, соёлын төлөвлөгөөт зорилтыг биелүүлэхдээ юуны өмнө чанар, үр ашиг дээшлүүлэхийг онцгойлон анхаарч байгаагийн үрээр оны эхний есөн сард аж үйлдвэрийн хэмжээнд чанарын нэгдүгээр ангийн таваарын бүтээгдэхүүн үйлдвэрлэх төлөвлөгөөг наяад сая төгрөгөөр давуулсан нь урьд өмнө чанарыг үл харгалзан зөвхөн тоо хөөцөлдөж байсан хуучин арга барилд сүүлийн үед шинэчлэлт гарсны нөлөө мөн. 

Саяхан Намын Төв Хорооноос эрхлэн хийлгэсэн намын ажилтнуудын эрдэм шинжилгээ практикийн бага хурал дээр намын ажлын арга барилыг шинэчлэн өөрчлөх талаар гарч байгаа эхлэл санаачилгыг дэмжин сайшаан, дутагдлыг баримтаар шүүмжлэлд, цаашид өөрсдөө санаачлагч, өөрсдөө ажлаа идэвхжүүлэн шинэчлэгч байх зөвлөлтийн нам, улс, аж ахуйн байгууллагын туршлагыг улам идэвхтэй нэвтрүүлэхийн чухлыг онцлон тэмдэглэлээ. 

<< ЗХУд нийгмийн амьдралын бүх хүрээнд хийж байгаа өөрчлөн байгуулалтын баялаг туршлагыг байнга судлах, түүнээс өөрийн орны социалист байгуулалтын ажилд бүтээлчээр тусган хэрэглэх нь манан нам, улс, аж ахуйн нийт байгууллагын чухал зорилт мөн >> гэж МАХН-ын Төв " Хорооны III бүгд хурал дээр нөхөр Ж. Батмөнх онцлон заасан нь нам, улсын нийт байгууллагын цаашдын ажилд удирдамж болж байна. Намын XIX их хурлаас хойш ажлын арга барилыг өөрчлөн шинэчлэх талаар эхэлсэн, санаачилсан зүйл цөөнгүй байгаа ч зөвхөн ярих тунхаглахаас хэтрэхгүй, хуучин арга, хэвшмэл зуршлаасаа салахгүй, цэнэх болгоомжлох, шүүмжлэлд эмзэглэх, анхан шатны нэгжүүдэд өөрчлөлт гарахгүй, зогсонги байдал бас л үргэлжилсээр байна. 

Урьдын адил зав зайгүй хуралдаж, бичиг цаастай зууралдаж ажил сайжруулна гэж хоосон амлаж, үндэслэл муутай тогтоол төлөвлөгөө гаргаж, олон арван комисс байгуулж, төлөөлөгч томилж, албан өрөөнөөс захиргааны аргаар удирдах дутагдал орогносоор байгаа газарт үйлдвэрлэлийн чанар, үр ашиг доголдож, цаг үеийн чухал ажил цалгардахад хүрч байна. Улаанбаатарын мод боловсруулах комбинат, Түнхэл, Хялганатын мод бэлтгэлийн аж ахуй. цементийн завод, керамик эдлэхүүний үйлдвэр, Өвөрхангай, Сүхбаатарын эрчим хүчний үйлдвэр, Өмнөговийн барилга угсралтын контор зэрэг олон газар өсөн сар дараалан хөдөлмерийн бүтээмж дээшлүүлэх төлөвлөгөө тасалсан нь үнэн хэрэгтээ удирдлагын сэтгэлгээ, арга барилд олигтой өөрчлөлт гараагүйн баримт юм. 

Дундговь аймгийн нам, улс, хөдөө аж ахуйн байгууллага урин дулааны хоёр улирлын турш өвлийн бэлтгэл хангах тухай ярилцсан боловч тодорхой үр дүнгүй өнгөрч, эхний цаснаар сандралд орж, одоо тал өвөлжүүлэх ажил нь ноцтой хүндрээд байна. Хөдөлмөрчдийн аж амьдрал, соёлын хэмжээг дээшлүүлэх, хүний хүчин зүйлийн ролийг өндөржүүлэх тухай байнга ярьдаг Хөвсгөл, Хэнтий аймагт дотоодын хэрэгцээнд нийлүүлсэн сүү, өнөө жил бэлтгэсэн цөцгийн тосны хэмжээ үлэмж буурсан нь ам ажлын ноцтой зөрөө, явуургүй арга барилын зохисгүй үзүүлэлт мөн. 

Октябрийн хувьсгалын хувьсган өөрчлөгч аугаа их үйлсийн шууд үргэлжлэл нь болж ЗХУ-д өрнөж байгаа өөрчлөн байгуулалтын туршлагыг хамгийн түрүүнд намын байгууллага, удирдах хүмүүс өөрсдөө судлан эзэмшиж, арга барилаа зоригтой шинэчилж, ярианаас ажилд шилжих уйл явцыг хурдасгах хэрэгтэй байна. Боловсон хүчнүүдийг өөртөө хариуцлага хүлээх зоригтой, өөрөө санаачилга гаргах өндөр идэвхтэй, ажилдаа бодитой үнэлэлт өгч, шүүмжлэлтэй хандаж чаддаг болгож хүмүүжүүлэхэд зөвлөлтийн өөрчлөн байгуулалтын туршлага асар их ач холбогдолтой юм. 

ЗХУ-ын эдийн засгийн амьдралд гарч байгаа өөрчлөлт шинэчлэлт бол социалист эдийн засгийг хөгжүүлэх сэтгэлгээнд гарч байгаа том ололт учраас манай орны социалист байгуулалтын амжилтыг ахиулахад хүчирхэг түлхэц өгөх болно. Иймд аж ахуй эрхлэн удирдаж байгаа хүмүүс, намын ажилтнууд аж ахуйн бүрэн тооцоог нэвтрүүлэх, өөрийгөө санхүүжүүлж нөхөн үйлдвэрлэл явуулах, зарлагаасаа давсан ашиг олох боломж нөхцөлийг нарийвчлан судалж, бүтээлчээр хэрэгжүүлэх, үүнд боловсон хүчин. мэргэжилтэн, сэхээтний анхаарлыг чиглүүлж, эдийн засгийн мэдлэг, овсгоо, самбааг дээшлүүлэх хэрэгтэй байна. 

Өөрчлөн байгуулалт нь социализмыг улам хөгжүүлэн бүх ажил асуудлыг хүний сайн сайхны төлөө зориулах нэгдмэл зорилго чиглэлтэйгээрээ олон түмний талархлыг зүй ёсоор хүлээж байна. Манай нам, тор, олон нийт, аж ахуйн байгууллагуудад ч асуудлыг чухамхүү энэ талаас нь авч үзэх явдал нэн хурцаар тавигдаж байна. 

