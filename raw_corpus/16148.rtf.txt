№185(16148)
1985 ОНЫ НАЙМДУГААР САРЫН 2.
Эмэгтэйчүүдийн хошуучлах үйлс

МАХН-ын Төв Хорооны X бүгд хурлаас сайшаасан хөдөө аж ахуйг хөгжүүлэх, хүн амын хүнсний хангамжийг сайжруулах зорилтот программыг хэрэгжүүлэх ажил орон даяар эрчимтэй өрнөж байна. 

Социалист нийгмийн хөгжлийн өнөөгийн шаардлагаар дэвшин тавигдаж байгаа намын нийгэм эдийн засгийн бодлогын нэн чухал хэсэг болсон зорилтот программыг хэрэгжүүлэхэд манай хөдөлмөрчин эмэгтэйчүүд онцгой үүрэг хариуцлагатай хандах шаардлага тулгарч байна. 

Айл гэрээс эхлээд хамт олон, албан байгууллага, улсын хэмжээний хүнсний хүрэлцээ хангамж, бүтэц, чанар ямар байх нь гэрийн эзэгтэйн хувьд ч, нийгмийн идэвхтэй гишүүний нь хувьд ч эмэгтэйчүүдээс ихээхэн шалтаглах нь мэдээж. 

Хүнсний хангамжийг сайжруулах нийтийг үйлсэд тодорхой хувь нэмэр оруулж байгаа эмэгтэйчүүдийн байгууллага цөөнгүй байна. Булган аймгийн Хутаг сумын эмэгтэйчүүдийн зөвлөл олон нийтийн бусад байгууллагатай хамтарч гахайн махаар төрөл бүрийн амтат хоол хэрхэн хийхийг нийт эмэгтэйчүүддээ зааж сургажээ. Сумын эмэгтэйчүүд жимс, самар, мөөг зэрэг байгалийн өгөөж баялгийг түүж эмнэлэг, цэцэрлэг яслийн хүүхдийн хоол хүнсний нөөцийг арвижуулахад туслан сайхан санаачилга гаргаж байна. 

Туслах аж ахуйгүй ерөнхий боловсролын сургуулийн дотуур байр, ясли, цэцэрлэг, эхчүүдийн амрах байр, хүн эмнэлгийн ажилчид зуны улиралд мал аж ахуйн суурьд очиж жилийн хэрэгцээт цагаан идээг ажилчдынхаа хүчээр бэлтгэн авдаг Хөвсгөл аймгийн Бүрэнтогтох, Тариалан зэрэг сумын туршлагыг нийт аймаг, суманд зохион байгуулалттайгаар нэвтрүүлбэл үр дүнтэй нь мэдээж юм, 

Нэгдэл, сангийн аж ахуй төдийгүй албан байгууллага айл өрхүүд туслах аж ахуйг эрхэлж төмс, хүнсний ногоо тариалж хэрэгцээгээ хангах хөдөлгөөн төв, хөдөөд газар сайгүй өрнөж байна. Эдэлбэр газар багатай айлууд дангаараа буюу гэр ахуйн нөхөрлөлийг байгуулан хүч хөдөлмөрөө нэгтгэн гахай, тахиа үржүүлж, төмс, хүнсний ногоо, жимс, жимсгэнэ тарьж ашиглаж байгаа сайн эхлэлийг улам өргөжүүлэх нь чухал байна. 

Хүнсний хангамжийг сайжруулах нь хүн бүрийн аж ахуйч ажиллагаанаас тэгэх тусмаа залгамж халаа хүүхэд багачуудыг хүнсний зүйлийг хайрлан хямгадаж, зөв хэрэглэдэг дадал заншилтай болгохоос эхлэх ёстой. Энэ хэрэгт эмэгтэйчүүд, ясли цэцэрлэг, сургуулийн хамт олон, багш, сурган хүмүүжүүлэгчид цэг санаа, нэгдмэл хүчээр ажиллавал илүү амжилт олох болно. 

Мал сүргийн тогтвортой өсөлтийг хангах нь хүнсний хангамжийг сайжруулах зангилаа асуудал мөн. Мал аж ахуйн үйлдвэрлэлийн нарийн чимхлүүр ажлын голыг нугалж байгаа манай эмэгтэйчүүдийн өдөр тутмын ажил үйлсээс зорилтот программын үр дүн, амжилт олон талаар шууд шалтгаалах болно. Нэгдсэн баазад мал төллүүлэх, ингэ гүүг фермээр, бог мал, үнээг отрын нутагт гуравт, тавтын системээр буюу отор саалийн нөхөрлөлөөр саах зэрэг үйлдвэрлэл зохион байгуулалтын дэвшилт арга нэвтэрч байгаад цаашид улам боловсронгуй болгох төл бойжуулах, гар тэжээл бэлтгэх, сааль саах, цагаан идээ боловсруулах ажлыг механикжуулж, хөдөлмөр хөнгөвчлөх, мал аж ахуйн бүтээгдэхүүнийг үйлдвэрлэлийн аргаар боловсруулахад аажмаар шилжих боломж нөхцөлийг бүрдүүлэхэд хөдөө аж ахуй, салбарын эрдэм шинжилгээний байгууллагууд тодорхой ажил зохиож, эмэгтэйчүүдэд туслах талаар санаачилга гаргах хэрэгтэй юм. 

Мал аж ахуйн уламжлалт аргыг өөрчлөн сайжруулж шинэ дэвшилт технологийг нэвтрүүлэхийн тулд ах дүү социалист орнуудын туршлагаас эзэмших, зоомал эмнэлгийн шинжлэх ухааны мэдэгдэхүүнийг малчин эмэгтэйчүүдэд ялангуяа найм, аравдугаар анги төгсч үйлдвэрлэлд гарч байгаа охидод зааж, сургахад төв, орон нутгийн эмэгтэйчүүдийн байгууллага, хөдөө аж ахуйн болон олон нийтийн бусад байгууллага хамтын хүчээ дайчлах хэрэгтэй байна. Үр хүүхдээ багаас нь малч нямбай ажиллагаанд сургах, тариалангийн зохих мэдэгдэхүүнтэй болгож дадлагажуулах нь программыг хэрэгжүүлэхэд зохих хэмжээгээр тустай. 

Барилга орон сууцны тагт, цонхны тавцан дээр ногоон сонгино, улаан лооль, өргөст хэмх, гүзээлзгэнэ тариалах, жимс, мөөг, самар, тэжээлт бусад ургамлын үр жимс боловсрох хугацаа, түүнийг түүж бэлтгэх, хатааж, чанаж, давсалж, даршилж хадгалах ажлыг шинжлэх ухааны үндэстэй хийх хялбар арга технологи боловсруулан эмэгтэйчүүдэд эзэмшүүлэх талаар салбарын мэргэжилтэн, эрдэм шинжилгээний ажилтан эмэгтэйчүүд бүтээлч санаачилгатай ажиллах ном товхимол, гарын авлага бэлтгэн гаргах, эдгээр арга технологийг эзэмшүүлэхэд эмэгтэйчүүдийн байгууллага онцгой анхаарч ялангуяа соёлжих танхимаас зохиодог олон төрлийн дугуйланг үүнд чиглүүлэх нь зүйтэй. 

Гишүүнэ, халиар, таана, хүмэл гоёо болон бусад шүүст ургамал, жимсээр амтат ундаа, хоолны хачир бэлтгэх, малын дайвар бүтээгдэхүүн, тахиа, гахай, туулай, загасны махаар гэрийн нөхцөлд төрөл бүрийн хоол хийх, нарийн боов, талх барих хамгийн энгийн хялбар аргыг сурталчилсан хоолны үзэсгэлэн худалдаа, үзүүлэх сургуулийг эмэгтэйчүүдийн байгууллага нийтийн хоолны газартай хамтран үе үе зохион байгуулж байх нь нэн чухал байна. 

Хөдөлмөрчин олныг амт, чанартай олон нэр төрлийн хоолоор байнга сайн үйлчлэх нэн өндөр үүрэгтэй нийтийн хоол, цайны газрын тогооч, үйлчлэгчдийн олонхи нь эмэгтэйчүүд юм. Гэтэл зарим гуанз, ресторан хэдхэн төрлийн хоолыг өдөр болгон давтан хийж, амт, чанарыг сайжруулах санаачилга гаргахгүй хүнсний хайран сайхан материалыг гарздаж байгаа нь тэсвэрлэшгүй дутагдал мөн. Нийтийн хоолны газрын өнөөгийн байдлыг өөрчлөн сайжруулах ажлыг эмэгтэйчүүдийн байгууллага гартаа авууштай байна. Хүнсний хангамжийг сайжруулах шинэ нөөц бололцоог илрүүлэн ашиглах, эмэгтэйчүүдэд эдийн засгийн хүмүүжил олгож, арвич хямгач дадал заншлыг хэвшүүлэх, хэрэглээний соёлыг дээшлүүлэхэд манай коммунист, бүх шатны ардын хурлын депутат, сонгуульт идэвхтэн эрхэм үүрэгтэй

