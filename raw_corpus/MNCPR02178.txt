Эгийн голын усан цахилгаан станцыг барих нь хэнд ашигтай юм бэ?

Ш.ПҮРЭВ-ОЧИР (Эрчим хүчний инженер-эдийн засагч)
Эдийн засгийн ашиггҮй байдал Монгол Улсын Сангийн яам Засгийн газрын 2005 оны санхүүгийн нэгтгэсэн тайланд манай улс 2006 оны нэгдүгээр сарын 1-ний байдлаар гадаадаас урт хугацаатай 116 төслийг санхүүжүүлэхээр 1.697.494,6 сая төгрөгийн зээл авсан юм байна. Энэхүү зээлийн нэг ам.долларыг 1164 төрөгтэй тэнцүү гэж бодох юм бол 1458.3 сая долларын өр гэсэн үг. Тоог үсгээр бичвэл нэг тэрбум дөрвөн зуун тавин найман сая гурван зуун мянган ам. долларын өр. УИХ-ын 2006 оны арваннэгдүгээр сарын 30-ны өдрийн нэгдсэн хуралдаанаар БНХАУ-аас 300 сая ам.долларын зээл асуудал яригдах үед УИХ-ын гишүүн Э.Бат-Үүл авах шаардлага байхгүй хэмээн цөөнх болон үгээ хэлсэн ч үл ойшоон "МАХН + Эрэл компанийн хүсэл сонирхлоор" Эгийн голын усан цахилгаан станцын санхүүжүүлэх зээл авах шийдвэрийг УИХ -аар баталсан. Гишүүд өмнө нь авч байсан зээлийн нөхцөлийг сайжруулж авах санаа ч гаргаагүйд л эгдүүцэл төрөөд байгаа юм. Монгол Улсын эдийн засагт үнэхээр ашиггүй зээл учраас л эх орноо боддог хүмүүсийн сэтгэл өвдөөд байгаа юм. Манай улс Япон улсын Хөгжлийн банкнаас жилийн 0.7 хувийн хүүтэй 40 жилийн хугацаатай зээл авдаг туршлагатай байсан гэтэл БНХАУ-аас 300 сая долларыг жилийн 1.5-2 хувийн хүүтэй 20 жилийн хугацаатай зээл авсан байх юм. Хэний эрх ашгийг хамгаалж ийм өндөр хүүтэй зээл авч байгаа юм бэ? Үүнээс хойш эвслийн Засгийн газар энэхүү зээлээр хятад компаниас түлхүүр хүлээн авах нөхцөлөөр гэрээ хийхийг Түлш, эрчим хүчний сайд Б.Эрдэнэбатад зөвшөөрснөөр Монгол Улс 1758.3 сая долларын өртэй болох нь. Социалист тогтолцоонд орос ахад өртэй амьдарч байсан бол одоо зах зээлийн нөхцөлд ухаангүй ноёдын харалган бодлогоор олон улсад өртэй болж хориннэгдүгээр зуунд бидний үр хүүхэд өр тэврэн амьдрахад хүрч байна . Өчигдөр (2007.04.04) Эгийн голын усан цахилгаан станцын барилга угсралтын ажилд хяналт тавьж, зөвлөх үйлчилгээ үзүүлэх тендерт Швейцарийн "Роугу" компанийг шалгарлаа гэж сонинуудын буланд мэдээлсэн байх юм, Монголын аж ахуйн нэгж, усны инженер,барилга байгууламжийг гардан хийж байсан үндэсний сэхээтнүүд,ажилчин анги нь гадаа гудамжинд хяналт тавих эрхгүй э х орондоо шоовдорлогдсон хүмүүс явж байх боллоо. Монгол газар нутгийнхаа төлөө цогтой тэмцэгч Түшээт хан аймгийн Чин ван Ханддоржийн гэрээслэлийг хөсөрдүүлэх зорилготойгоор түүний төрсөн нутаг Булган аймгийн Хутаг-Өндөр суманд агуу их бүтээн байгуулалтын лоозон барьсан эх орон, ард түмний эрх ашгийг хойш тавьдаг эрх мэдэлтнүүд, Монголын эв нэгдлийн хэмээх Засгийн газрын гишүүн Түлш, эрчим хүчний сайд Б.Эрдэнэбат шаахайтнуудын мөрийг гаргах жимийг ийнхүү тавьж эхэллээ. Уугуул нутгийн ахан, дүүс ардууддаа бурхан гуйсан ч газар, ус, өвөлжөө, хаваржаа амьдралыг чинь тэтгэгч унаган байгалиа харийнханд бүү гар хүргүүл. Та нар руу хүний газрыг сэндийлдэг лусын хорлолд автагдсан шуналт сэтгэлтнүүд явж байна гэдгийг өөрийн эрхгүй сануулмаар байна. Түүхийг мартвал сөнөнө гэж Баабар үргэлж сануулдгийг нутгийн хүү санаа зовнин бичиж байна. Та бид эх орныхоо хуулийг батал, бидний эрх ашгийг хамгаал гээд сонгоод явуулсан нутгийн УИХ-ын гишүүдээсээ яах гэж ийм хуулийг батлалцсаныг асуух цаг нь иржээ. Гарз хохирлын бага дээр энэхүү хуулийг буцаан хүчингүй болгоход Булган аймгаас сонгогдсон УИХ-ын Ч.Раднаа, Ц.Цэнгэл нар хууль санаачлан өргөн барих цаг болсон юм биш үү. Монгол Улсын усан цахилгаан станцын тухай товч түүхээс. Түлш, эрчим хүчний яамны мэргэжлийн биш түшмэлүүдтэй эх орныхоо төлөө үйл ажиллагаа явуулах сэтгүүлч, сурвалжлагч нарын группэд үзүүлэх санал тавьж байна. Эрхүү хотын энрго системийн тооцооны инженер орос Саша найзтайгаа холбоо барьж Братскийн УЦС-4500 Мвт, Саян-Шушеискийн УЦС-6500 Мвт-ын суурилагдсан хүчин чадлынхаа 45 хувийг ашиглаж байна гэсэн мэдээ авлаа. Орос ах нар маань цахилгаан эрчим хүчний их нөөцтэй байна шүү. Энэ хоёр станц дэлхийн усан цахилгаан станцын гайхамшиг гэж 1980 оны эхэнд бичигдэж социалист лагерийн нэр төрийн бахархал, агуу их бүтээн байгуулалт гэдэг байсан. Гэтэл Москвагийн болон Германы нэртэй эрдэмтэд байгалийг сүйтгэгч тэнцвэрийг алдуулагч том далан байгууламж гэж нэрлэдэг болсон нь бас нэг гайхал төрмөөр асуудал юм. Өнөөдөр манай оронд гадаадын зээлээр баригдаж байгаа УЦС энэхүү УЦС-уудын үр ашгийг хэдэн жил нягталж үзэж байгаад их бүтээн байгуулалтад нэрлээд байгаа эх орныхоо нутгийн төвийн Эгийн голын усан цахилгаан станцыг барьж болдоггүй юм уу. Монгол Улс цахилгааны эрчим хүчний илүүдэлтэй орон. Монгол Улсын 2005 оны статистикийн эмхэтгэлд нүүрсний салбарт ажиллаж байгаа Налайх, Шарын гол, Адуунчулуун, Булган аймгийн Сайхан,Багануур, Шивээ-Овоо,Таван толгой зэрэг 50 гаруй нүүрсний уурхай, нийт 7517100 тонн нүүрс олборлож, Монгол Улсын дулаан цахилгаан хослон үйлдвэрлэх дулааны цахилгаан станцыг (ДЦС) түүхий эдээр хангаж 7805.6 мян.Гкал дулааны эрчим хүч, 3418.9 сая.квт.цаг цахилгааныг үйлдвэрлэсэн мэдээ байна. Монгол Улсын дулаан цахилгаан хослон үйлдвэрлэх дулааны цахилгаан станцын /ДЦС/ байгаа хүч чадлын үзүүлэлт: Эх орны хотын дүүрэг,хороо,хөдөөгийн сум багийн дизель станц,орон нутгийн уурын зуух, уламжлалт гэрийн зуух ,пийшин нь зэрэгцэн ажиллаж бид амьдарч байна. Бидний монголчууд цахилгаан эрчим хүчний хэрэглээний соёл муутайг хүлээн зөвшөөрөх хэрэгтэй. Монгол орны эрчим хүчний нэгдсэн хөтөлбөр нь үр ашгийн тооцоо муутай гарсан байж болох талтай санагддаг. Учир нь 2007-2008 онд төвлөрсөн цахилгаан хангамжинд холбогдоогүй бүх сумыг холбох хууль батлаад Түлш, эрчим хүчний яам цахилгаан дамжуулах шугам барих 59 гэрээг сайд нь шууд батлаад л Говь-Алтай, Хөвсгөл аймаг барих цахилгаан дамжуулах шугамын их бүтээн байгуулалтынхаа ажилд эхлэн орлоо гэсэн мэдээ баталж байгаа юм. Цахилгаан дамжуулах шугамын алдагдал гэдгийг яаж тооцож ийм урт,урт шугам барих ажлыг төлөвлөж хийдэг байна вэ? Салбарын бодлого боловсруулдаг, зөвлөдөг асуудал хариуцсан мэргэжилтэн байна уу? Монгол Улсын хөгжлийн сан,улсын төсвөөс 100 гаруй тэрбум төгрөгийн санхүүжилт батлуулсан гэж сайд нь зурагтаар ярьж байх юм. Хоёр жилийн дараа шугам барьдаг компаниуд горьдлого компани болж дампуурах байх. Манай улсын төсөв баталдаг хүмүүс "Улсын хөгжлийн сан"-гаас үр ашгаа 200 гаруй жилийн дараа өгөх бүтээн байгуулалтанд зарцуулаад байх тийм их хөрөнгө сантай улс мөн үү. Цахилгаан дамжуулах шугам барихаасаа өмнө цахилгаан эрчим хүчийг бий болгодог ус,нүүрсний үнэ, уурхай, эрчим хүчний салбарт ажилладаг инженер техникийн ажилтныхаа цалинг Өмнөд Солонгос улсын жижиг, дунд үйлдвэрт ажилладаг монгол ажилчдын 500-1000 ам.долларын доод цалинг өгдөг болоод дараа нь цахилгаан эрчим хүчээр Монгол Улс биеэ даана, экспортонд гарган хөгжлийн эдийн засгаа ярьж байвал ямар вэ. Эдгээр салбарт ажиллаж байгаа хүмүүс дуу хоолойгоо нэгтгэх болсон баймаар. Манайхны олон зуучилж очдог хөгжлийг нь дуурайх гээд байдаг зарим улсын цахилгаан эрчим хүчний 1кВт.цагийн үнийг хүснэгтэд үзүүлэв. Өнөөдөр бид Улаанбаатар хотод 1кВт.цаг цахилгаан эрчим хүчийг 54 төгрөгөөр худалдан авч ашиглаж байна. Нутгийн зүүн,баруун бүсэд социалист аж төрөхийн загвараар улсын татаас өгсөн үнээр цахилгаан эрчим хүчийг худалдаж байна. Хүмүүс ашигласан,байгууллага нь шугамын алдагдлын үнэ төлөхгүйг Монгол Улсын Ерөнхийлөгч дэмждэг. Орос улсад айлчлахдаа тогийг нь битгий таслаач гэж дагуулж явсан хүмүүсийнхээ өмнө "ах"-ын Ерөнхийлөгчөөс гуйсан гэсэн. Тэгсэн Засгийн газар нь бид Оросоос импортоор цахилгаан эрчим хүч авахгүй, биеэ даана гэж томорч байх юм. Монгол Улс эрчим хүчний техник, тоног төхөөрөмж үйлдвэрлэдэггүй шүү дээ.Олон жил өмнө манай нэг удирдагчийг консервний лаазаа хийж чадахгүй байж коммунизм байгуулна гэж худал яриад гэснийг сонссон удирдагч Ю.Цэдэнбал маань их бухимдаж байсан гэсэн. 

