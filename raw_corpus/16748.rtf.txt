№158(16748)    
1987 оны долдугаар сарын 3. 
Эдийн засагч, инженерийн албан үүрэг   

<< Үр ашиг, чанар дээшлүүлэх, төлөвлөлт, удирдлага, аж ахуйн механизмыг боловсронгуй болгох шинэ сорилтыг дэвшүүлэн тавихдаа Намын Төв Хороо улс ардын аж ахуйн бүх салбарт байгаа боловсон хүчний нөөцөд тулгуурлаж, түүнийг иш үндэс болгож байна >> гэж МАХН-ын Төв Хорооны Ш бүгд хурал дээр нөхөр Ж. Батмөнх заажээ. 

Аливаа ажил, үйлчилгээ, бүтээгдэхүүний чанар, үр ашгийг дээшлүүлэх зорилтыг хэрэгжүүлэх гол хүчин зүйл нь хөдөлмөрийн хамт олон, хүн бүрийн зүтгэл чармайлт, идэвх санаачилга. бүтээмжтэй ажиллагаа, чанартай бүтээгдэхүүн үйлдвэрлэх нөхцөл бүрдүүлэх асуудал юм. Ялангуяа үйлдвэрийн инженертехникийн болон эдийн засгийн албаны ажилтнуудын үүрэг хариуцлага асар их, ер нь шийдвэрлэх ач холбогдолтой болно. Үйлдвэрлэлийн үр ашиг, чанарыг дээшлүүлэх зорилтын гол бүрэлдэхүүн хэсэг болох үндсэн фонд, материал, хөдөлмөрийн нөөцийг өгөөжтэй ашиглах, чанарын төлөө тэмцлийг бүх нийтийн үйл хэрэг болгон зохион байгуулах улмаар аж ахуйн механизм, төлөвлөлтийг боловсронгуй болгоход хувь нэмэр оруулах нь инженер, техникч, эдийн засагч бүрийн албан тушаалын төдийгүй нам, ард түмний өмнө хүлээсэн эх оронч үүрэг мөн. Үйлдвэрийн инженер, техник, эдийн засаг, санхүүгийн ажилтан бүр үйлдвэрлэлийн төлөвлөгөө, бүтээгдэхүүний чанарын хувь заяанд шийдвэрлэх нөлөөтэй анхан шатны нэгж бүрт машин тоног төхөөрөмжийг бүрэн ачаалалтай ажиллуулах, үйлдвэрлэлийн технологийг чанд мөрдөж бүтээгдэхүүний чанарыг хангах, арвилан хэмнэх тэдгээрийн гүйцэтгэлд бүртгэлээр хяналт тавих, биелэлтийн явцад шинжилгээ дүгнэлт хийж, дутагдал доголдлыг арилгах, зохион байгуулалт, техник технологийн өдөр тутмын арга хэмжээг хэтийн зорилттой нягт уялдаатай хэрэгжүүлэх тухайд ажил мэргэжлийн өндөр түвшинд үнэхээр хувьсгалжуулах өөрчлөлт гаргах тэргүүн эгнээний байлдагчид байвал зохино. Ингэж чадсан цагт тэд өөрсдийн идэвхтэй үйл ажиллагаа, үлгэрээрээ нийтийг араасаа дагуулах Болно. Улс орны эдийн засгийн хөгжлийг түргэтгэх шаардлагын үүднээс авч үзвэл үйлдвэр, аж ахуйн газар бүр машин төхөөрөмжийн хүч чадал. ээлж ашиглалтын үзүүлэлтийг норматив болон ЭЗХТЗ-ийн гишүүн орнуудынхад ойртуулж хараахан чадаагүйгээр барахгүй фонд зэвсэглэмж, цахилгаан зэвсэглэмжийн өсөлт хөдөлмөрийн бүтээмжийнхээс түрүүлж. үйлдвэрлэлд экстенсив хүчин зүйл давамгайлж байгаагийн гол хариуцлага мэргэжлийн инженер, техникч, эдийн засагчдад зүй ёсоор ногдоно. Ихэнх үйлдвэрийн инженер зөвхөн техник төхөөрөмжийн ажиллагааг зохицуулагч, материал, сэлбэг хэрэгслийн хангамжид ажил хөөцөлдөгчийн байр сууринаас ажиллаж: , эдийн засагчид нь үйлдвэрлэлийн үйл ажиллагаанд ул суурьтай задлан шинжилгээ хийхээсээ ерийн мэдээ тайлан нэгтгэгч мэтээр өрөөсгөл ажилладаг нь дээр дурдсан дутагдлын нэг шалтгаан юм. Ялангуяа барилга, авто тээврийн салбарын инженер техник, эдийн засгийн албадын ажилтнууд үйлдвэрлэлийн бэлтгэлийг шинжлэх ухааны үндэслэлтэй зохион байгуулахын оронд диспетчер, экспедитор мэт болж хувирснаас язгуур үүргээсээ хөндийрч гагцхүү төлөвлөгөөг довтолгох аргаар Биелүүлэхийг урьдал Болгон явцуу дамжлага үүсгэхэд хүрдэг байна. Эрдэнэт хот, Хэнтий аймгийн барилга угсралтын контор, Тээврийн Яамны харьяа 27, 35 дугаар авто Бааз, БаянӨлгий, Баянхонгор, ГовьАлтай, Ховд аймгийн тээврийг удирдах газар зэрэг байгууллагын төлөвлөгөөт зорилтын биелэлт, ур ашиг, чанарын үзүүлэлт хангалтгүй, тэрчлэн Нийтийн аж ахуй үйлчилгээний Яамны харьяа 22 байгууллага өнгөрсөн онд хөдөлмөрийн бүтээмж дээшлүүлэх төлөвлөгөөг тасалж. олонхи газар ахуйн үйлчилгээнийхээс бусад орлогын нэг төгрөгт ногдох зардлыг төлөвлөсөн хэмжээнээс өндөржүүлсэн нь юуны урьд дурдсан газруудын эдийн засагч, инженерүүдийн ажлын эцсийн үр дүн тун ч хангалтгүй байгааг харуулж байна. 

Социалист өмч хөрөнгийг өгөөжтэй ашиглах нь эдийн засаг, техникийн албаны аль алиных нь чухал Зорилт байтал манай төхөрөмжийг дутуу ашиглах эсвэл хэрэгцээнээс илүү захиалах, огт ашиглахгүй буюу нөөцийг өр авлага болгон түгжих дутагдал түгээмэл байгааг өөрчлөх санаачилга дутсаар байна. 

<< Үйлдвэр, аж ахуйн байгууллага бүрийн үйл ажиллагааны эдийн засгийн үр дүнг үнэлж, хэмжих үндсэн шалгуур нь өмч хөрөнгийн ашиглалтын үр дүн. хуримтлалын өсөлт нь байх зарчмыг тууштай баримтлах болно >> гэсэн бүгд хурлын заалт, үзэл санааны дагуу аж ахуй, үйлдвэрийн газрууд, нийт яам, аймаг, хотын нам, улсын байгууллагууд дорвитой арга хэмжээ авах, эдийн засагч, инженерүүд аж ахуйн механизмыг боловсронгуй болгох хүрээнд олгож байгаа өргөн эрх, шинэ хөшүүргүүдийг үүнд овсгоотой ашиглавал зохино. 

Намаас дэвшүүлсэн шинэ өндөр зорилтыг хэрэгжүүлэхдээ инженер, техникч, эдийн засагчид алс хэтийг харж, асуудалд ямагт улс орны эрх ашгийн үүднээс хандаж, шинжлэх ухаан - техникийн дэвшил, шинэ техник, дэвшилт технологийг үйлдвэрлэлд нэвтрүүлэн үр ашиг, чанарын өндөр үзүүлэлтийг хангахын төлөө бүтээлчээр ажиллах хэрэгтэй байна. 

Чанар, үр ашиг гэдэг ойлголтод ач холбогдлоороо жижиг буюу хоёрдугаар зэргийн асуудал гэж байхгүйг Төв Хорооны бүгд хурал онцлон заасан ёсоор үйлдвэр объектын зураг төсөл боловсруулах. техник тоноглол сонгох, машин, техник зохион бүтээх болон боловсронгуй болгох гэх мэт томоохон асуудал ч, ажлын байрны зохион байгуулалт, соёлжилт, материал зарцуулалт, эрчим хүч, шатахуун, у ур ус хэмнэх. хүний хүч хөдөлмөр хөнгөвчлөх, ажлын болон чөлөөт цагийн агуулгыг сайжруулах хүний хүчин зүйлийг эрчимжүүлэхэд чиглэсэн бусад бүхий л санаачилгуудыг эдийн засагчийн тооцоо, дүн шинжилгээ, инженерийн сэтгэлгээ, дэмжлэгээр бататган, ажил, үйлчилгээ, үйлдвэрлэлд үр ашиг, чанарын хувьсгал гарцгаагтун! 

