№204 (17107)    
1988 оны наймдугаар   сарын 25.
ШИНЭЧЛЭЛИЙН МАНЛАЙД

Дайчин замналтай, хувьсгалч уламжлалтай, баялаг намтартай монголын залуучуудын манлай МХЗЭ байгуулагдсаны жаран долоон жилийн ойг манай ард түмэн, түүний залуу үеийнхэн МАХН-ынхаа шинэчлэлийн бодлогыг амьдралд тууштай хэрэгжүүлэх их ажил үйлс орон даяар эрчимтэй өрнөсөн үед тэмдэглэж байна. 

МАХН-ын Төв Хорооны ерөнхий нарийн бичгийн дарга, БНМАУ-ын Ардын Их Хурлын Тэргүүлэгчдийн дарга Ж. Батмөнх саяхан хуралдсан МХЗЭ-ийн XIX их хурал дээр үг хэлэхдээ: << Нийгмийн хөгжлийг хурдасгах гол хөшүүрэг болсон социалист ардчиллыг хөгжүүлэх, эдийн засгийн шинэчлэл хийх намын бодлогыг амьдралд хэрэгжүүлэх их үйл хэрэгт залуу хүн бүхэн өөрийнхөө байр суурийг зөв сонгож идэвхтэй оролцоход нь МХЗЭ туслах ёстой >> гэж онцлон тэмдэглэсэн билээ. 

Өнөөдрийн залуу хүн бүрийн онцлог чанар нь хаана ч ажиллаж, амьдарч байлаа гэсэн улс орныхоо эдийн засаг, нийгмийн хөгжлийг хурдасгах, намын бодлогыг хэрэгжүүлэх, үүсгэл санаачилга гаргах, өөрчлөлт шинэчлэл хийхэд идэвхтэй санаачлагч гардан хэрэгжүүлэгч байх үүргээ нэр төртэй гүйцэтгэхэд нь ХЗЭ-ийн байгууллага гол ажлаа чиглүүлэх хэрэгтэй байна. 

Манай намын үнэнч туслагч, дайчин бэлтгэл хүч МХЗЭ эрхэм дээд уламжлалаа баяжуулан шинээр сэтгэж. ажиллаж амьдрах, захиргааны аргаас эдийн засгийн аргад шилжих үйл явцыг түргэтгэх, үйлдвэрлэлийг хөгжүүлэх ажлыг хүмүүсийн нийгмийн асуудлыг шийдвэрлэхтэй зөв хослуулан, орчин үеийн шинжлэх ухаан, техникийн ололтыг эзэмшихэд залуучуудыг залуу насны эрч хүч, дог золбоо, оюун ухаан, мэдлэг чадвар, авьяас билгээ дайчлахад чиглүүлэн зохион байгуулах үйлсийн манлайд явах ёстой гэдгээ ээлжит ах хурлаасаа нам, ард түмэндээ батлан илэрхийлсэн билээ. 

МХЗЭ-ийн XIX их хурлаас МХЗЭ-ийн гавшгай хөдөлмөрийн барилга байгууламж болгон зарласан баруун намын ажлын явцыг түргэтгэхээр Хархориноос түрүүчийн илгээлтийн эзэд очиж, уул замын дагуухь аймгуудын ХЗЭийн хороод өөр өөрийн аймгийн нутаг дэвсгэр дээрх зал барилгыг түргэтгэх зорилгоор залуучуудын гавшгай хөдөлмөрийн талбар болгох ажил зохион байгуулж байгааг улам тууштай, далайцтай болговол ам, ажлын нэгдэл хангагдаж, үзэгдэхүйц үр дүнд хүрэх нь мэдээж. Нөгөөтэйгүүр ХЗЭ-ийн байгууллагууд аль ч салбарт ажил, үйлчилгээний чанарыг дээшлүүлж, үр ашгийг нэмэгдүүлэхэд чиглэсэн санаачилга гаргах эрмэлзэл дүүрэн байгааг дэмжиж өрнүүлэх нь чухал юм. 

Хроиюфтийн үйлдвэрийн хатаах дамжлага, жевретийи үйлдвэрийн шохойн тасгийн зарим дамжлага зэрэг үйлдвэрлэл, үйлчилгээний эгзэгтэй явцуу дамжлагуудыг ХЗЭ-ийн байгууллагууд шефлэн авсанчлан эсгий, эсгий гутлын үйлдвэрийн залуучууд бас илүү шат дамжлагыг арилган, ажиллах хүч, цалин, зардал хэмнэхээр санаачлаад шинэ загварын тоногтой, ширэн ултай, зөөлөн цагаан эсгий гутал үйлдвэрлэж, эсгий гутлын эдэлгээний хугацааг уртасгажээ. Тэрчлэн эдийн засгийн шинэ систем нэвтрүүлэн, үлдэгдлээрээ цалинжих болсон таатай боломжид түшиглэн залуучууд аж ахуйн аргаар сууц барин биеийн тамирын талбай байгуулж ашиглах талаар идэвх гаргаж байна. Нийслэл Улаанбаатар хотын ХЗЭ-ийн хорооны дэргэд залуучуудын орон сууцны цогцолборын штаб, эвлэл залуучуудын барилгын отрядыг залуучуудын санаачилгаар зохион байгуулж ажиллаад эхний ээлжийн орон сууцны барилгыг ашиглалтад хүлээн авч байна. Иймэрхүү үүсгэл санаачилга нь МХЗЭ-ийн түүхэн замнал хуримтлуулсан туршлага улам баяжиж, шинэ нөхцөлд шинэ зорилтыг шинэ аргаар хэрэгжүүлэхэд манай залуу үеийнхэнд ихээхэн нөөц, сэтгэлгээний их баялаг байгааг харуулж байна. 

МХЗЭ-ийн үйл ажиллагааг үнэлэхдээ юуны урьд ажил үйлдвэрлэлийн ур дүн, төлөвлөгөөт зорилтын биелэлтээр авч үзэж өрөөсгөлдөхгүйгээр өргөн хүрээтэй. цогцолбор байдлаар хандаж, шинэчлэлийг хэрэгжүүлэхэд залуучуудыг зохион байгуулж, дайчлах үүргээ ХЗЭ-ийн байгууллага мөн л шинэ арга хэлбэрээр биелүүлэх ёстой. ХЗЭ-ийн ажил бол олон талтай, үргэлж шинийг эрэлхийлсэн шинжтэй учраас аж ахуйн ажлын хавсарга байж болохгүй билээ. 

Нөгөө талаар ХЗЭ-ийн байгууллагын үйл ажиллагаанд төв байрыг эзэлдэг үзэл суртал, хүмүүжлийн ажил зохиохдоо загварчлах, хэлбэрдэх, догматик хандлагаас чөлөөлөгдөж, орчин үеийн залуу хүний хүсэл сонирхлын онцлогт тохирсон шинэлэг арга, хэлбэрийг уйгагүй эрэлхийлэн сэдэж санаачилж, туршиж, туурвих нь чухал байна. Үйлдвэрлэлийн ур ашиг, бүтээгдэхүүн, ажил үйлчилгээний чанарыг дээшлүүлэх, эдийн засгийн төлөвлөгөөт удирдлагын механизмыг боловсронгуй болгох талаар намын заалтыг МХЗЭ-ийн гишүүн, залуу хүн бүрт гүнзгий ойлгуулахын хамтаар түүнийг яаж хэрэгжүүлэх тухайд бүтээлчээр илэн далангүй ярилцаж, залуучуудын хамт олны оюун ухаанаар шийдэж, түүнээ хөдөлмөрөөр ажил амьдралд хэрэгжүүлэх ёстой. Ахмад үеийнхний амыг харж идэвхгүй, санаачилгагүй байх эсвэл ахмад нь залуусаа << дээр үеийнхээ өндөр шаардлага >> гэгч хязгаарлагдмал, хүлцэнгүй хэв загварт барьж байхыг эрмэлзэхийн аль аль нь эцсийн дүнд шинэчлэлийн тэмүүлэлд саадтай юм. 

Залуучууд орчин үеийн соёл, шинжлэх ухааны ололт амжилтыг эзэмшин амьдрал, үйлдвэрлэлд нэвтрүүлэх, ялангуяа эдийн засгийн сэтгэлгээгээ хөгжүүлэх асуудалд МХЗЭ-ийн зохион байгуулалт, улс төр, үзэл суртал, хүмүүжлийн бүхий л ажлыг чиглүүлэх шаардлагатай. залуучууд шинэ шинэ зүйл санаачлах, хүнсний зорилтот программын хүрээнд хөдөлмөрийн сайн дурын нөхөрлөл, амины, туслах аж ахуйн хамтлаг байгуулах, гахай, тахиа, загас, зөгий үржүүлэх, байгаль орчноо хамгаалах цэцэрлэгжүүлэх, түүх соёлынхоо дурсгалт зүйлийг нандигнах, аливаа ажилд эдийн засгийн тооцоотой хандаж сурахад нь далайцтай нөлөөлөх асуудал ХЗЭ-ийн анхан шатны байгууллагын чухал зорилт мөн. 

Ажилчин, малчны залуу халааг бэлтгэх, мэргэжлийн ур чадварыг дээшлүүлэх, тэднийг тогтвор суурьшилтай ажиллуулах үндсэн нөхцөл болсон орон сууц. нийгэм, соёл, ахуйн үйлчилгээний материаллаг баазыг бэхжүүлэх асуудлыг аж ахуйн байгууллагатай хамтран шийдвэрлэхэд залуучуудын өөрсдийнх нь санаачилгыг чиглүүлэн өрнүүлэх, тэдний эрх ашгийг тууштай хамгаалахад ХЗЭ-ийн байгууллага бүр зарчимч, дайчин байр суурь баттай эзэлж, залуучууд ч үүнд хүлээн хүсэгч биш гардан бүтээгч байвал зохино. 

Ардчилах, шинэчлэх, ил тод байдлыг бэхжүүлэх, шударга ёсыг бататгах, шүүмжлэл, өөрийн шүүмжлэлийг урагш давших хөдөлгөөний үндсэн хөшүүрэг болгоход залуу хүмүүст хүнд суртал, хөшүүн хойргын зовлон гэж байх ёсгүй. Тэрчлэн автоматжуулалт, биотехнологи, компьютерыг үйлдвэрлэлд нэвтрүүлэх, шинэ техник технологи эзэмшихэд болон нийгмийн оюун ухааны чадавхийг нэмэгдүүлэхэд шийдвэрлэх үүргийг өнөө үеийн залуу хүн л гүйцэтгэх ёстой. Төрөлх намынхаа шинэчлэлийн бодлогыг бүрэн хэрэгжүүлэхэд идэвхтэй туслахын тулд бүхий л үйл ажиллагаагаа эрс өөрчлөн сайжруулж, анхан шатны байгууллага бүрийн дайчин чадвар, эвлэлийн гишүүн бүрийн санаачилга, сахилга, хариуцлага, манлайллыг тууштай дээшлүүлж, XIX их хурлаасаа дэвшүүлсэн үүсвэрийг бодит ажил хэрэг болгох нь МХЗЭ-ийн бүх шатны байгууллагаас ойнхоо энэ өдрүүдэд дахин дахин ярилцаж шамдан гүйцэтгэх төв асуудал болж байна. Шинжлэх үйлсийн манлайд МХЗЭ, түүний яруу алдарт гишүүд залуучууд явах ёстой. 

