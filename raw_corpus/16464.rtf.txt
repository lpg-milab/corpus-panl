№187 (16464)      
1986 оны наймдугаар сарын 6.
Нийт Азийн үйл хэрэг

Орчин үед Европын нэг адил Азийн аюулгүй байдлаас бүх нийтийн аюулгүй байдал, энх тайвны хөдөлгөөний амжилт шалтгаалах болсон учраас тус тивийн энх тайвны төлөө тэмцлийг улам идэвхжүүлэх нь манай гаригийн улс түмний хойшлуулшгүй тулгамдсан зорилтын нэг боллоо. Энэ нь газар нутаг, хүн амын хувьд дэлхийн хамгийн гол хэсэг болсон Ази, Номхон далайн сав газрын өнөөгийн байдал улам түгшүүртэй болж байгаатай холбоотой юм. АНУ-ын мугуйд бодлого, зөрүүд үйл ажиллагааны уршгаар Ази, Номхон далайн бүс нутаг нь цөмийн зэвсгийн нөөцөөр Европын дараахь район болж хувирлаа. Вашингтоны дайнч аюултай бодлогын хүрээнд Япон, Өмнөд Солонгос, Пакистан зэрэг улс татагдан орж, цэрэг улс төрийн харгис бүлэглэл байгуулах ажиллагаа сүрхий идэвхжих болж манай тивд цэрэг улс төрийн сөргөлдөөн ийнхүү хурцдахад хүрч байна. Энд АНУ цэрэг стратегийнхаа нөлөөг нэмэгдүүлж, түрүүлж цохилт өгөх цөмийн зэвсгээ байрлуулж байгаа нь Азийн улс түмэнд ноцтой түгшүүр төрүүлж байна. 

АНУ-ын милитарист бодлого нь Ази, Номхон далайн улс оронд нэгэнт ийм аюул занал учруулж байгаа болохоор түүний эсрэг тэмцэлд бүс нутгийн бүх улс түмэн хамтран нэгдэж урьд урьдаас эрчимтэй ажиллах шаардлага тэргүүн зэрэгт тавигдаж байна. 

Азийн улс түмний аюулгүй байдал, хамтын ажиллагааг хөгжүүлэх амин чухал эрх ашгийн төлөө тэмцэлд социалист орнууд, ялангуяа ЗХУ онцгой анхаарал тавьж үлэмж чухал хувь нэмэр оруулж байна. Америкийн империалист харгис хүчнийхэн Азийн хоёр хотод цөмийн зэвсэг анх хэрэглэж зэрлэгээр сүйтгэсэн тухай түгшүүрт мэдээг хүн төрөлхтөн зүрх шимшрэн сонссон тэр гунигт өдрөөс хойш 40 жилийн дараа буюу өнгөрсөн оны наймдугаар сарын зургаанаас эхлэн ЗХУ цөлийн ямарваа дэлбэлэлт хийхийг дангаараа азнах шийдвэр гарган тийм зэвсэгтэй бусад орныг уриалсан үүргээ үлгэрлэл биелүүлсээр өнөөдөр бүтэн жилийн ой болж байна. Нөхөр М. С. Горбачев хэдхэн хоногийн өмнө Еладивостокт хэлсэн үгэндээ Хельсинкид болсон нийт Европын зөвлөлгөөний маягаар Азийн аюулгүй байдал, хамтын ажиллагааны асуудлаархи бага хурлыг хаах цөмийн зэвсгийн аюулд нэрвэгдэж байсан Хиросима хотод хийх санал дэвшүүлсэн нь Ази төдийгүй дэлхийн бүх улс түмний анхаарал татаж байна. 

Зөвлөлт Холбоот Улсын шинэ санал санаачилга нь ЗХУКН-ын XXVII их хурлаас олон улсын аюулгүй байдлын бүх талыг хамарсан системийн үндсийг бий болгох тухай заасан үзэл баримтлалыг Ази, Номхон далайн бодит байдалтай уялдуулан тодотгосон олон улсын түгээмэл ач холбогдолтой энх тайванч үйл ажиллагааны нэг шинэ алхан мөн гэж монголын хөдөлмөрчид, олон нийт үнэлж, бүрэн дүүрэн сайшаан дэмжиж байна. 

Зүүн Ази, Далайн орны энх тайван, аюулгүй байдлын асуудлаар болсон Манилын бага хурал, Ази, Номхон далайн районы энх тайван, аюулгүй байдлын асуудлаархи Сиднейн бага хурал, Хабаровек хотод хийсэн << Милитарист японыг ялсны 40 жилийн он, Ази, Номхон далайн орнууд дахь энх тайвны хөдөлгөөний зорилт >> сэдэвт бага хурал, << Хөгжил, олон улсын эдийн засгийн шинэ дэг журам >> сэдвээр Делид болсон Азийн ҮЭ-ийн бага хурал, саяхан Энэтхэгийн Бангалор хотод хуралдсан Азийн энх тайван, аюулгүй байдлын төлөө олон улсын бага хурал зэрэг нь Ази, Номхон далайн орнуудад дайны эсрэг хөдөлгөөнийг улам эрчимтэй өрнүүлбэл тодорхой үр дүнд хүрч болохыг нотлон харуулсан юм, 

Манай улс Ази, Номхон далайн улс хоорондын харилцаанд хүч үл хэрэглэх механизм бий болгох талаар тодорхой санал дэвшүүлсний дээр БНМАУ-ын парламентын бүлгэм, МЭТНБХ, Үйлдвэрчний эвлэл, залуучуудын байгууллагаас санаачилж Азийн энх тайван, аюулгүй байдлын асуудлаар БНМАУ-д хийлгэсэн олон улсын бага хурал, уулзалт нь дээрх зорилгод бүрэн чиглэж, Азийн улс түмний энх тайвны хөдөлгөөнийг бэхжүүлэхэд зохих хувь нэмэр оруулсан юм. Ази тивд бат бэх энх тайван байдал тогтоож болно, тогтоох ч ёстой гэдэгт монголын ард түмэн итгэл дүүрэн байдгийг МАХН-ын XIX их хурал дахин нотлов. МАХН-ын XIX их хурал Азийн орнуудын өргөн олон нийтийн төлөөлөгчид оролцсон энх тайван, хамтын ажиллагааны төлөө нийт Азийн чуулга уулзалт хийх саналтайгаа илэрхийлээд Ази, Номхон далайн бүс нутгийн орны коммунист, ажилчны намуудын төлөөлөгчдийн уулзалтыг бэлтгэн хийхэд идэвхтэй оролцоход бэлэн байгаагаа мэдэгдсэн билээ. МАХН, БНМАУ-ын засгийн газрын энх тайванч гадаад бодлогын эдгээр зорилтыг хэрэгжүүлэх нь манай төр, олон нийтийн бүх байгууллагаас олон улсын талбарт явуулж байгаа үйл ажиллагааны гол чиг шугам болж байна. 

Ази, Номхон далайн орнуудыг сайн хөршийн харилцаа, итгэлцлийн бүс нутаг, энх тайван, хамтын ажиллагааны тив болгох нь хүн төрөлхтний нийтлэг эрх ашигт нийцсэн зайлшгүй чухал бөгөөд хэрэгжин биелэх бололцоотой бодит зорилт мөн боловч олон улсын империалист бурангуй хүчний улангассан эсэргүүцэл, дайнч үйл ажиллагааг хамтын чармайлтаар даван хуулах замаар хэрэгжих үлэмж бэрхшээлтэй зорилт гэдгийг манай нам иш үндэс болгож байна. Чухам ийм учраас Азийн бүх улс орны улс төрийн намууд, парламент, олон нийтийн янз бүрийн байгууллага Азид цөмийн дайны аюулыг сэрэмжлэн зайлуулахын төлөө, милитаризм сэргэх, зэвсгээр хөөцөлдөхийн эсрэг тэмцэлд өөрсдийн улс орны олон нийтийн өргөн давхрааг татан оролцуулахад олон талаар тус дөхөм үзүүлж, энэ чиглэлийн үйл ажиллагаагаараа Ази, Номхон далайн сав газарт дайны эсрэг хөдөлгөөнийг өргөтгөж, Зөвлөлт Холбоот Улсын дэвшүүлсэн шинэ саналыг жинхэнэ ажил хэрэг болгохын төлөө идэвхтэй ажиллах ёстой. Өөрөөр хэлбэл манай засгийн газрын мэдэгдэлд онцлон тэмдэглэсэнчлэн << Учир явдлыг бодитойгоор үнэлж цэгнэж, энх тайван, тогтвортой байдлыг хангахад хариуцлагатай хандаж, сайн санааны үүднээс улс төрийн суу билэг гарган ажиллахыг Ази, Номхон далайн бүх улсаас бүс нутгийн бодит байдал шаардаж байна >> . 

Азийг энх тайвны ирээдүй хүлээж байна. 

