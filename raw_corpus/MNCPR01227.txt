ЭЛЭГ ЦӨСНИЙ ЭМНЭЛЭГ НЭГЭЭР НЭМЭГДЛЭЭ

"Гүүний саам"-ны гэх тодотголыг олноос хүртсэн их эмч, доктор С.Бадамжав "Тэгш хүсэл" нэртэй хувийн эмнэлгийнхээ нээлтийг өчигдөр хийв. Клиникийн II эмнэлгийг удирдаж байгаад Т.Ганди сайдын үед албан тушаалаа өгсөн энэ эмч тухайн үед эмнэлгийнхээ ажилчдын ахуй амьдралыг сайжруулах боломжийг судалсны үндсэн дээр асрагч, сувилагчдаас эхлээд ажилтнуудынхаа цалинг нэмэгдүүлээд зогсохгүй, эмч нарынхаа мэргэжил мэдлэгийг дээшлүүлэхэд онцгой анхаарч байсныг, өртэй байсан эмнэлгээ өөд нь татаж бүр ашигтай ажиллуулж эхэлснийг хамт олон нь тухайн үед сайшаан талархаж байсан удаатай. 
Эмч нарыг дагнасан мэргэшлээр нь тодотгодог тал бий. Тэгвэл элэгний гэгддэг эмч нарын тоог нэгээр нэмээд байгаа С.Бадамжав эмчийн шинэ эмнэлэг нэгд, дотор, түүн дотроо элэг цөс, ходоод гэдэс, хоёрт, уламжлалт эмчилгээ гэсэн ангилалтай аж. Энэ чиглэлээрээ эмчилгээ явуулдаг юм байна. Үндсэндээ он гарсаар үйл ажиллагаагаа эхэлжээ. Харин албан ёсны нээлтээ өчигдөр хийсэн юм. Эдний эмнэлэг өвчтөнг хэвтүүлж эмчлэхийг голчилдоггүй, эмчилгээг аль болохоор гэрийн нөхцөлд ойртуулж, тогтмолжуулахыг зорьдог, ингэснээрээ тухайн хүн ажлаа хийгээд хажуугаар нь шаардлагатай эмчилгээгээ хийлгээд явж байдаг гадаадын загварчлал болох орчин үеийн эмчилгээний жишигт ойртож байгаа юм гэдгийг нээлтийн үеэр С.Бадамжав онцолно лээ. Эмнэлгээ түшиглэн байгуулсан гүүний саамны сувилалд нь өнгөрсөн зун гадаад дотоодын 133 хүн зорьж ирж эмчилгээ хийлгэн амарчээ. Шинэ эмнэлгийн нээлтэд түүний багшилдаг Эрүүл мэндийн шинжлэх ухааны их сургуулийн багш нараас эхлээд мэргэжил нэгтнүүд нь зонхилон цугларсан байв. Нутаг нэгтнүүд нь ч иржээ. Тэдний дунд зурхайч, доктор Л.Тэрбиш байна лээ. Мөн ах дүү төрөл төрөгсдөөс нь гадна С.Бадамжав эмчээр эмчлүүлж эдгэрээд, амьдрах итгэл өвөртлөн яваа хүмүүс нь ч ирж сэтгэлийн үгээ илэрхийлж, баярын нулимс унагаж байсан юм. Үг хэлсэн анагаахын шинжлэх ухааны доктор багш нар нь "Зөвхөн нэг зүйлээр хязгаарладаггүй их эрчимтэй ажилладаг, үргэлж мэдэхийн төлөө эрмэлздэг хүн. Тиймдээ ч олон мэргэжил эзэмшсэн. Тухайлбал, дотрын, элэг судлалын, уламжлалт анагаах ухааны, физик эмчилгээний гэх мэт мэргэжлүүдийг бүгдийг эзэмшсэн болохоор элэгний өвчнийг олон талаас нь оношилж эмчлэх чадамжтай хүн. Тийм болохоор энэ эмнэлгийг сайн ажиллуулж чадна гэж итгэж байна" гэцгээн шавиараа бахархаж буйгаа хэлж байсан. Бас өөрсдийнхөө шавийг яруу найрагч гэдгийг хэлээд авахаа ч мартаагүй. С.Бадамжав эмч зохиосон шүлгүүдээр нь амилсан дуун цэнгүүнээ өнгөрсөн онд хийсэн билээ. Ер нь нийслэлд элэгний гэх тусгайлсан долоон эмнэлэг байдаг аж. Харин найм дахь нь болох "Тэгш хүсэл" эмнэлэг ийнхүү Клиникийн нэгдсэн II эмнэлгийн байранд үүд хаалгаа нээлээ. 
Н.Саранчимэг

ЭЛЭГ ЦӨСНИЙ ЭМНЭЛЭГ НЭГЭЭР НЭМЭГДЛЭЭ
Tuesday, March 28 @ 11:43:16 GMT +8
"Гүүний саам"-ны гэх тодотголыг олноос хүртсэн их эмч, доктор С.Бадамжав "Тэгш хүсэл" нэртэй хувийн эмнэлгийнхээ нээлтийг өчигдөр хийв. Клиникийн II эмнэлгийг удирдаж байгаад Т.Ганди сайдын үед албан тушаалаа өгсөн энэ эмч тухайн үед эмнэлгийнхээ ажилчдын ахуй амьдралыг сайжруулах боломжийг судалсны үндсэн дээр асрагч, сувилагчдаас эхлээд ажилтнуудынхаа цалинг нэмэгдүүлээд зогсохгүй, эмч нарынхаа мэргэжил мэдлэгийг дээшлүүлэхэд онцгой анхаарч байсныг, өртэй байсан эмнэлгээ өөд нь татаж бүр ашигтай ажиллуулж эхэлснийг хамт олон нь тухайн үед сайшаан талархаж байсан удаатай. 







Эмч нарыг дагнасан мэргэшлээр нь тодотгодог тал бий. Тэгвэл элэгний гэгддэг эмч нарын тоог нэгээр нэмээд байгаа С.Бадамжав эмчийн шинэ эмнэлэг нэгд, дотор, түүн дотроо элэг цөс, ходоод гэдэс, хоёрт, уламжлалт эмчилгээ гэсэн ангилалтай аж. Энэ чиглэлээрээ эмчилгээ явуулдаг юм байна. Үндсэндээ он гарсаар үйл ажиллагаагаа эхэлжээ. Харин албан ёсны нээлтээ өчигдөр хийсэн юм. Эдний эмнэлэг өвчтөнг хэвтүүлж эмчлэхийг голчилдоггүй, эмчилгээг аль болохоор гэрийн нөхцөлд ойртуулж, тогтмолжуулахыг зорьдог, ингэснээрээ тухайн хүн ажлаа хийгээд хажуугаар нь шаардлагатай эмчилгээгээ хийлгээд явж байдаг гадаадын загварчлал болох орчин үеийн эмчилгээний жишигт ойртож байгаа юм гэдгийг нээлтийн үеэр С.Бадамжав онцолно лээ. Эмнэлгээ түшиглэн байгуулсан гүүний саамны сувилалд нь өнгөрсөн зун гадаад дотоодын 133 хүн зорьж ирж эмчилгээ хийлгэн амарчээ. Шинэ эмнэлгийн нээлтэд түүний багшилдаг Эрүүл мэндийн шинжлэх ухааны их сургуулийн багш нараас эхлээд мэргэжил нэгтнүүд нь зонхилон цугларсан байв. Нутаг нэгтнүүд нь ч иржээ. Тэдний дунд зурхайч, доктор Л.Тэрбиш байна лээ. Мөн ах дүү төрөл төрөгсдөөс нь гадна С.Бадамжав эмчээр эмчлүүлж эдгэрээд, амьдрах итгэл өвөртлөн яваа хүмүүс нь ч ирж сэтгэлийн үгээ илэрхийлж, баярын нулимс унагаж байсан юм. Үг хэлсэн анагаахын шинжлэх ухааны доктор багш нар нь "Зөвхөн нэг зүйлээр хязгаарладаггүй их эрчимтэй ажилладаг, үргэлж мэдэхийн төлөө эрмэлздэг хүн. Тиймдээ ч олон мэргэжил эзэмшсэн. Тухайлбал, дотрын, элэг судлалын, уламжлалт анагаах ухааны, физик эмчилгээний гэх мэт мэргэжлүүдийг бүгдийг эзэмшсэн болохоор элэгний өвчнийг олон талаас нь оношилж эмчлэх чадамжтай хүн. Тийм болохоор энэ эмнэлгийг сайн ажиллуулж чадна гэж итгэж байна" гэцгээн шавиараа бахархаж буйгаа хэлж байсан. Бас өөрсдийнхөө шавийг яруу найрагч гэдгийг хэлээд авахаа ч мартаагүй. С.Бадамжав эмч зохиосон шүлгүүдээр нь амилсан дуун цэнгүүнээ өнгөрсөн онд хийсэн билээ. Ер нь нийслэлд элэгний гэх тусгайлсан долоон эмнэлэг байдаг аж. Харин найм дахь нь болох "Тэгш хүсэл" эмнэлэг ийнхүү Клиникийн нэгдсэн II эмнэлгийн байранд үүд хаалгаа нээлээ. 

Н.Саранчимэг
