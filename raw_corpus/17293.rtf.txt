ШИНЭ ТОВЧОО, ШИНЭ ШААРДЛАГА 

Ардчилалд суралцах сургууль болсон намын анхан шатны байгууллагуудын тайлан сонгуулийн хурлууд энэ өдрүүдэд болж, нийгмийн улс төрийн системийг бүхэлд нь хамарсан шинэчлэл хийх тухай Намын Төв Хорооны V бүгд хурлын заалтыг хэрхэн хэрэгжүүлэх арга замыг ил тод, ажил хэрэгчээр хэлэлцэж, ойрын жилүүдийн зорилтоо тодорхойлж байна. 
Намын гишүүд намын байгууллага, хамт олныхоо ажил үйлсэд зарчмын дүн шинжилгээ хийж, цаашдын зорилтоо хэрэгжүүлэх арга замын талаар санал бодлоо ил тод ярилцаж,  товчооныхоо бүрэлдэхүүнийг ардчилсан хэлбэрээр өөрсдөө шийдвэрлэн сонгож байна. 

Манай намын хэмжээнд анх удаа шинэ байдлаар болж байгаа тайлан сонгуулийн эдгээр хурлын явцад намын байгууллага, коммунистуудын анхаарлыг зүй ёсоор татах ёстой чухал чухал асуудал, сургамж авч дүгнэлт хийх зүйл ч цөөнгүй гарч байна. 
Юуны өмнө анхан шатны байгууллагын товчооны бүрэлдэхүүн, нарийн бичгийн дарга нар нэлээд шинэчлэгдлээ. 

Шинээр сонгогдсон товчоо намын байгууллагыг таван жилийн турш удирдаж ажиллах учраас хийх ажил, хүлээх хариуцлага ч урьд урьдын илүүтэй болж байна. 
Шинээр сонгогдсон товчоог бүр анхнаас нь намын ажлын арга туршлагатай сайтар танилцуулан, дэвшүүлсэн хөтөлбөрөө цаг алдалгүй хэрэгжүүлэх эд нь биетэй туслалцаа дэмжлэг үзүүлж, дадлагажуулах талаар намын хороодын өмнө чухал зорилт тулгарч байна. 
Тэгэхдээ удирдаж туслах гэж юм болгоныг дээрээс зааварлан санаачилга эхлэлийг нь боогдуулах, эсвэл биеийг нь даалгах нэрийдлээр хараа хяналтаасаа гаргахын аль алийг нь өөрчилж, ардчилсан замыг тууштай мөрдөж, харилцан санал солилцож, зөвлөлдөх, хамтран боловсруулах аргаар туслах нь чухал юм. 
Тайлан сонгуулийн хурлууд дээр коммунистууд намын ажлын үр дүнтэй арга барилыг улам бататган баяжуулж, шинэчлэн өөрчлөх санал болгосн шинээр сонгогдсон товчоо ажил болгох ёстой. 
Эрдэнэт хотын намын байгууллагууд коммунистуудынхаа манлайлалд таван жилийн турш үргэлжлэх нийгэм, улс төрийн идэвхийн аттестатчилал хийж байгаа, Архангай аймгийн намын хороо, намын үүр, хэсгийнхээ ажлын түвшинг тогтоох үзлэг хийж тусалдаг, Дорноговь аймгийн намын байгууллагаас хөдөлмөрчдийн санал бодлыг судлах төв байгуулан ажилласан зэрэг арга туршлага гарчээ. 
Энэ мэтийн дэвшилт арга хэлбэр намын байгууллагуудад цөөнгүй байгаа учраас бүтээлчээр авч хэрэглэх эд үр дүнд хүрэх нь мэдээж хэрэг. 
Тайлан сонгуулийн хурлууд дээр намын байгууллагын аливаа ажил гишүүдийнхээ санал бодол, хүсэл эрмэлзэлд тулгуурласан цагт л сая үр дүнд хүрдгийг олон гишүүн цохон тэмдэглэсэн нь их сургамжтай юм. 
Намын гишүүн бүрийн манлайлал, бүтээлч санаачилга, хөдөлмөр зүтгэлээс намын тэр байгууллагын дайчин чадвар шууд шалтгаалдаг учраас гишүүдийнхээ санал бодол, хүч чармайлтыг нэгтгэн дайчлах нь намын анхан шатны байгууллагын шинэ товчооны нэг гол ажил мөн. 

Тайлан сонгуулийн хурлын өмнө намын олон байгууллага хороо, үүрийн товчоонд  сонгох хүмүүсийн талаар, намын байгууллагаас зохиох ажлыг хэрхэн сайжруулах тухай гишүүдийнхээ саналыг авч түүнийг нэгтгэн дүгнэсэн, нь зөв зүйтэй арга хэлбэр болсон бөгөөд ийм ажлыг зөвхөн тайлан сонгуулийн үед зохион байгуулаад орхих биш аливаа томоохон тулгамдсан асуудлыг шийдвэрлэх бүртээ өргөн хэрэглэж байгууштай билээ. 
Ингэвэл намын анхан шатны байгууллагын бие даасан байдлыг өргөтгөх, намын гишүүдийнхээ санал бодолд илүү их тулгуурлаж ажиллах тухайд Намын Төв Хорооны V бүгд хурлын заалтыг хэрэгжүүлэх эд түлхэц өгнө. 

Намын хамт олны итгэлийг хүлээж, намын байгууллагын товчооны гишүүнээр сонгогдсон хариуцлага, үүргээ гүнзгий ухамсарлаж, товчооны гишүүн хүн бүр өөрсдөө идэвх санаачилгаа дайчлах, ер нь гар харж дээрээс заавар шийдвэр өгөхийг хүлээж цаг алдах, амлалт, ажил хоёр зөрөх дутагдлыг гаргахгүй идэвхийлэн ажиллавал зохино. 

Товчооны гишүүн бүрийг намын ажлын арга барилд сайтар сургаж дадлагажуулах, тэднийг байнгын идэвх санаачилгатай ажиллуулах, улмаар намын ажлын тодорхой нэг төрлөөр тэднийг мэргэшүүлэх, таван жилийн бүтээлч хөтөлбөртэй ажиллуулах, намын хамт олонд ажлын тайланг нь тогтмол тавиулж байх шаардлагатай юм. 

Тайлан сонгуулийн хурал дээр гишүүдийн гаргасан санал, шүүмжлэл, өөрийн шүүмжлэлийг нэг бүрчлэн бүртгэж, түүний мөрөөр шуурхай ажил зохиож үр дүнг хамт олондоо тогтмол мэдээлж хэвшихэд товчооны гишүүд өөрсдөөсөө эхлэн үлгэрлэвэл зохино. 
Хэлсэн үг, гаргасан санал, тавьсан шүүмжлэл нь ажил хэрэгт нөлөөлж байгааг үзэж ойлгох тутам намын гишүүдийн идэвх дээшилж, ам ажлын нэгдлийг хангахыг илүү их эрмэлздэг болно гэдгийг намын байгууллагын товчооны гишүүд онцгой анхаарах хэрэгтэй. 
Хамтын удирдлагын сургууль болсон намын хурлын арга хэлбэр, ач холбогдлыг дээшлүүлэх, үүний тулд хурлыг аль болох ил тод өргөтгөн хийх, илтгэл, сонсголоо урьдчилан тарааж санал авах, тодорхой нэг ажил асуудалд мэргэжлийн боловсон хүчнээр шинжилгээ хийлгэн хэрхэн өөрчлөх аргыг шүүж ярилцах, харилцан холбоотой үйлдвэр, аж ахуйн газрын намын байгууллага хамтран хуралдаж шийдвэр гаргах зэрэг ашигтай байж болох бүхий л арга хэлбэрийг сонгон олж бүтээлчээр хэрэглэж сурах шаардлагатай байна. 

Эдийн засгийн шинэчлэлийн бодлогыг орон нутагт хэрэгжүүлж байгаад хараа хяналтаа чиглүүлэх, ил тод байдлыг бэхжүүлж, шүүмжлэл, гүйцэтгэл, ам ажлын нэгдлийг хангах, боловсон хүчний бодлогыг ардчилах, хүний хүчин зүйлийн үүргийг эрс дээшлүүлэх талаар МАХН-ын Төв Хорооны V бүгд хурлаас дэвшүүлсэн зорилтыг хэрэгжүүлэхэд намын анхан шатны байгууллагуудын шинээр сонгогдсон товчооны гишүүдийн үйл ажиллагааны гол  утга оршино. 


