№74(15723)
1984 ОНЫ ГУРАВДУГААР САРЫН 27
Бүтээн байгуулалтын гол арга

Манан ард түмний шургуу хөдөлмөрийн дүнд улс ардын аж ахуй, соёлыг хөгжүүлэх VII таван жилийн эхний гурван жил илүүгийн төлөвлөгөө амжилттай биелж, манай социалист байгуулалтад шинэ их ахиц, амжилт гарч байна. Энэ хугацаанд материаллаг үйлдвэрлэлийн салбарын үндсэн фонд 34. 8, нийгмийн нийт бүтээгдэхүүний болон үндэсний орлогын үйлдвэрлэл 25 орчим хувь өслөө. Энэ өсөлтийн 78 хувийг хөдөлмөрийн бүтээмжийн өсөлтөөр хангажээ. 

Үйлдвэрлэлийн цар хүрээ жилээс жилд өргөжиж, шинэ техник, технологи нэвтэрч, үйлдвэрлэл, хөдөлмөрийг зохион байгуулах арга улам төгөлдөржиж байгаа одоогийн шатанд хөдөлмөрийн бүтээмжийн нэг хувийн үнэ цэнэ ихээхэн нэмэгдэж байна. Түүнийг зөвхөн нэг хувь нэмэгдүүлэхэд материаллаг үйлдвэрлэлийн салбарт 70 гаруй сая төгрөгийн бүтээгдэхүүн нэмж үйлдвэрлэх боломжтой юм. Хөдөлмөрийн бүтээмжийг тасралтгүй нэмэгдүүлснээр нийгмийн үйлдвэрлэлийг давшингуй хөгжүүлж, үр ашгийг нь ахиулах, энэ үндсэн дээр ард түмний аж байдал, соёлын хэмжээт хэлбэрэлтгүй дэвшүүлэх бодитой нөхцөлийг бүрдүүлнэ. Ийнхүү өндөр бүтээмжтэй хөдөлмөр нь бүтээн байгуулалтыг урагшлуулах гол арга зам болж байна. 

Гэвч шинэ нийгэм байгуулах хүчирхэг хэрэгсэл болж хөдөлмөрийн бүтээмжийг нэмэгдүүлэх төлөвлөгөөг тасалдаг, энэ талаар нэгэнт хүрсэн амжилтаас буурч, улмаар хөдөлмөрийн бүтээмж, дундаж цалингийн өсөлтийн зохистой харьцааг алдуулдаг дутагдлыг зарим, яам, тусгай газар, үйлдвэр, аж ахуйн газар бүрэн арилгаагүй байна. 

1983 онд хөдөлмөрийн бүтээмж нэмэгдүүлэх төлөвлөгөөг барилгын байгууллагатай яамдын 80 хувь нь тасалсны дотор Ардын боловсролын Яам 68.3 хувь тасалжээ. Мөн Усны аж ахуйн Яам, Хөдөө аж ахуйн Яамны харьяа байгууллагууд сүүлийн гурван жил, Авто замын ерөнхий газар, Завхан аймгийн нийтийн аж ахуй, үйлчилгээний газар, Дорнод аймаг, Дархан хотын техник туслалцааны барилгын трестийн автобааз, Баян-Өлгий, Сэлэнгэ аймгийн усны аж. ахуйг удирдах газар хөдөлмөрийн бүтээмж нэмэгдүүлэх төлөвлөгөөг сүүлийн хоёроос таван жил дараалан тасалжээ. Түүнчлэн Сүхбаатар хотын дулааны цахилгаан станц сүүлийн дөрвөн жил дараалан хөдөлмөрийн бүтээмж, дундаж цалингийн өсөлтийн зохистой харьцааг алдсан байна. Ийм ноцтой дутагдалд дүгнэлт хийж, ажлынхаа арга барилыг өөрчлөн, зохион байгуулалтын тодорхой арга хэмжээ авахгүй байгаагаас энэ оны эхний хоёр сард хөдөлмөрийн бүтээмжийн төлөвлөгөөг Ой, Модны аж үйлдвэрийн Яам, Барилга, Барилгын материалын үйлдвэрийг биелүүлсэнгүй. Энэ нь техникийн хүч чадлыг дутуу ашиглах, материал түүхий эд, сэлбэг хэрэгслээр тасалдах зэргээс ихээхэн шалтгаалжээ. 

Иймд машин, тоног төхөөрөмжийн ээлжийн ашиглалтыг нэмэгдүүлэх, засвар, үйлчилгээний чанарыг сайжруулан, эвдрэл гэмтэл, сул зогсолтыг арилгах, үйлдвэрлэлийн явцуу дамжлагыг өөрчлөх, дэвшилт технологи нэвтрүүлэх, үйлдвэрлэлийг механикжуулах, автоматжуулах хүнд хүчир гар хөдөлмөрийг хөнгөвчлөх замаар үйлдвэрлэлийн үндсэн фондын нэгжээс авах бүтээгдэхүүний хэмжээг нэмэгдүүлэх шаардлагатай байна. 

Хөдөлмөрийн бүтээмжийг нэмэгдүүлэх чухал хүчин зүйл зохион байгуулалт, сахилга, хариуцлагыг дээшлүүлэх талаар Намын Төв Хорооны санаачилгаар өрнүүлсэн бүх нийтийн хөдөлгөөний үр дүнд ажлын цаг ашиглалт сайжирч байна. Энэ нааштай ахиц өөрчлөлт газар бүрт жигд биш байна. Тухайлбал, Сэлэнгэ аймгийн төвийн үйлдвэр, үйлчилгээний байгууллагуудад өнгөрөгч оны байдлаар гарсан ажлын цагийн зүй бус гарздал ажилчдыг илүү цагаар ажиллуулсан хугацаатай тэнцэж байлаа. Энэ оны эхний хоёр сарын байдлаар барилга угсралтын ажлын төлөвлөгөөний тасалдлын 67. 3 хувь нь удирдлага, зохион байгуулалтын доголдлоос шалтгаалсан байв. 

Бүтээн байгуулалтын чухал арга замыг бүхий л талаар ашиглаж нам үйлдвэрчний эвлэл, залуучуудын байгууллагын үзэл суртал, зохион байгуулалтын ажлыг энэ зүгт чиглүүлэх хэрэгтэй. Энэ ажлын гол цөмийг хамт олны гүнд төвлөрүүлж, бүтээмжийн нормыг хянаж дэвшилттэй болгох, шинийг санаачлан бүтээмжийг нэмэгдүүлэх зэргээр эх оронч санаачилга гаргахад нь хөдөлмөрийн хүнийг зоригжуулах нь чухал байна. Хамт олны хүч чармайлтыг өндөр бүтээмжид нэгтгэн зангидах чухал хэлбэр хөдөлмөр, зохион байгуулалт, урамшууллын бригадын хэлбэрийг бүтээлчээр нэвтрүүлэхийг онцгой анхаарвал зохино. 

Хөдөлмөрийн бүтээмжийг цэвэр бүтээгдэхүүнээр төлөвлөж дүгнэх, цалингийн фондыг нормативаар төлөвлөх зэрэг дэвшилт аргыг төлөвлөлт, удирдлагын практикт нэвтрүүлэх замаар хөдөлмөрийн бүтээмжийг нэмэгдүүлэх, эдийн засгийн хөшүүргийн үйлчлэлийг хүчтэй болгох хэрэгтэй. Тэргүүн туршлага нэвтрүүлэх, социалист уралдааныг өрнүүлэх ажлыг бүтээлч, дайчин давшингуй зохион байгуулж, хөдөлмөрийн бүтээмжийг нэмэгдүүлэх материаллаг хүч болговол зохино. 

МАХН-ын XVIII их хурал, Намын Төв Хорооны VII бүгд хурлаас хөдөлмөрийн бүтээмжийг дээшлүүлэх талаар дэвшүүлсэн зорилтуудыг биелүүлэхийн тулд хөдөлмөрийн хамт олон, техникийн болон эдийн засгийн албаны ажилтан бур бүтээмжид нөлөөлөх хүчин зүйл бүрийг ажил хэрэгч судлан, нөөц бололцоог дайчлан ажиллахад хүч анхаарлаа төвлөрүүлэх хэрэгтэй. VII таван жилийн үлдэж байгаа хоёр жилд хөдөлмөрийн бүтээмж дээшлүүлж төлөвлөгөөний тасалдлыг нөхөх, төлөвлөгөөг давуулан биелүүлэхээр техник, зохион байгуулалтын арга хэмжээг боловсруулж, түүний биелэлтийг шуурхай зохион байгуулах нь өнөөгийн нэн тэргүүний зорилт болж байна. 

Одоо орон даяар өрнөж байгаа чанар, үр ашгийн аяны явцад байгууллага хамт олон бүр ЗХУ-ын тэргүүний үйлдвэрийн газруудын хамт олны жишээгээр хөдөлмөрийн бүтээмжийг төлөвлөснөөс нэг хувь давуулан нэмэгдүүлэх, бүтээгдэхүүний өөрийн өртгийг нэмж 05 хувь багасгах зорилт тавьж, түүнийг намын өгсөн нэмэгдэл даалгавар гэж үзэж ажиллах нь дээрх зорилтыг хэрэгжүүлэхэд шинэ түлхэц өгнө гэдгийг санаж ажиллах нь чухал байна. 

