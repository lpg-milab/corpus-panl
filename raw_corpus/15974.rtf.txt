№11 (15974)     
1985 ОНЫ НЭГДҮГЭЭР САРЫН 12
ТАЙЛАН СОНГУУЛЬДАА ЭРЧИМТЭЙ БЭЛТГЭЕ

Намын анхан шатны байгууллагын тайлан сонгуулийн хурлыг 1985 оны нэгдүгээр улиралд багтаан явуулах тухай МАХН-ын Төв Хорооны Улс төрийн Товчоо тогтоол гаргалаа. << МАХН-ын XVIII их хурал, Намын Хөв хорооны бүгд хурлуудын шийдвэр, Намын Төв Хорооны 1884 оны IX бүгд хурал дээр нөхөр Ж. Батмөнхийн хэлсэн үгэндээ дэвшүүлсэн зорилт, хийсэн дүгнэлтийг удирдлага болгон намын үзэл суртал, зохион байгуулалт, намаас аж ахуйг удирдах ажлыг боловсронгуй болгох, 1985 оныг намын XIX их хуралд эрчимтэй бэлтгэх, ажлын үр ашиг, чанар сайжруулах талаар ургалт гаргах жил болгох, намын гишүүн бүрийн үлгэрлэн дагуулах манлайлал, тэдний санаачилга, сахилга, зохион байгуулалтыг өндөржүүлэх, VII таван жилийн болон энэ оны төлөвлөгөөг тоо, чанарын талаар биелүүлэх, давуулан биелүүлэх үзэл санааны дор олон түмний улс хөр, хөдөлмөрийн идэвхийг өрнүүлэн намын анхан шатны байгууллагуудын тайлан сонгуулийн хурлыг үзэл суртал, зохион байгуулалтын өндөр хэмжээнд бэлтгэн явуулахыг намын бүх шатны байгууллагуудад даалгасугай >> гэж уг тогтоолд заажээ. 

Намын анхан шатны байгууллагын тайлан сонгуулийн хурлууд, Намын Төв Хорооны тогтоолд тодорхойлсончлон улс төрийн өндөр ач холбогдолтой уйл явдал бөгөөд намын дотоод ардчиллыг улам бэхжүүлж, ажлын арга барилыг боловсронгуй болгон, коммунистуудын улс төр, нийгмийн идэвхийг өрнүүлж, зарчимч шүүмжлэл, өөрийн шүүмжлэлийн үндсэн дээр ажлын аливаа доголдлыг арилгах, тэргүүн туршлагыг бэхжүүлэх, намаас олон түмний дунд зохиох улс төр, зохион байгуулалтын ажлыг бүх талаар эрчимжүүлэхэд шинэ их түлхэц өгөх ёстой. Тайлан сонгуулийн хурлын амжилттай, үр ашигтай, нөлөө далайцтай болох эсэх нь бэлтгэлийн үеийн ажлаас шалтгаална. Аймаг, хот, районы намын байгууллагад тайлан сонгуулийн хурлыг сайн бэлтгэж, ажил хэрэгч хийдэг сайхан туршлага олноор хуримтлагдсаныг бүтээлчээр ашиглах, тухайлбал Дархан хотын намын хороо хурлыг бэлтгэж явуулах удирдамж боловсруулан, энэ ажлыг зохион байгуулах группийг намын үүр, хороодод ажиллуулж, Хөвсгөл, Сэлэнгэ аймгийн намын хороо коммунист бүртэй ярилцлага хийж, тэдний манлайллыг нэгбүрчлэн дүгнэж, Завхан, Булган аймгийн намын хороо анхан шатны байгууллагын ажлын түвшин тогтоож өмнөх тайлан сонгуулийг амжилттай явуулсан туршлагыг эргэн харж, баяжуулан хэрэглэх нь чухал байна. Саяхан болж өнгөрсөн намын анхан шатны байгууллагын дайчин чадварын үзлэгээр ажлын амжилт, дутагдлын талаар тодорхой дүгнэлт гарсан учир түүнд үндэслэн ажил сайжруулах өргөн хүрээтэй арга хэмжээ төлөвлөн хэрэгжүүлэх ингэснээрээ тайлангийн улирал болох энэ оны нэгдүгээр улирлын ажлыг жигд эрчимжүүлж, VII таван жилийн болон 1985 оны төлөвлөгөөг бүх үзүүлэлтээр чанар сайтай биелүүлэх, МАХН-ын XIX их хурлыг ажлын амжилтаар авах гарааг эрч далайцтай болгох нь тайлан сонгуулийн хурлыг бэлтгэж явуулахад баримтлах чиг баримжаа байх хэрэгтэй. 

МАХН-ын Төв Хорооны IX бүгд хурал дээр тодорхой яригдсан арга барилын доголдол, ялангуяа намын байгууллагууд аж ахуйн ажлыг эрхэлсэн хүмүүсийн урдуур орж, хариуцлагыг нь сулруулж, бие даасан ажиллагааг бууруулах, эсвэл аж ахуйн ажлыг орлож, зэрэгцэн гүйцэтгэх, ам, ажил хоёр зөрөх, гүйцэтгэлийн хяналт шалгалт орхигдох, үйлдвэрлэлийн жигд ажиллагааг хангадаггүй жил, сарын төгсгөлд довтолгодог зэрэг ноцтой дутагдлыг арилгахад намын анхан шатны байгууллагын тайлан сонгууль угтсан ажил чиглэх нь зүй ёсны хэрэг, Үүний тулд VII таван жилийн болон 1985 оны төлөвлөгөөт зорилтыг биелүүлэх тооцоог үзүүлэлт бүрээр гаргаж, урьд жилүүдийн алдагдлаа нөхөх арга замыг тодорхойлох, Дундговь, Дорноговь, Баян-Өлгий зэрэг аймгийн намын байгууллагын жишээгээр их хурдаас хойшхи үеийн ажилдаа коммунистууд дүгнэлт хийж, хоцрогчдод туслах, мал, төлийг онд хорогдолгүй оруулах, тэргүүн туршлага нэвтрүүлэх, шинэ санаачилга, арвилан хэмнэлт гаргах, төлөвлөгөөний тасалдлыг арилгах талаар нэр заасан тодорхой үүрэг авч хэрэгжүүлбэл сайн үр дүнд хүрэх нь магад. 

Намын байгууллага бүр намын гишүүдэд тайлан сонгуулийн хуралдаа бэлтгэж, намын байгууллагынхаа ажилд тал бүрийн дүн шинжилгээ хийж, ажил хэрэгч, бүтээлч оролцох, тайлан сонгуульд үр дүнтэй бэлтгэх нөхцөл бололцоог бүрэн хангаж, нам, ард түмний холбоог бэхжүүлэх, намын ажилд ленинч арга барилыг улам гүнзгийрүүлэх түлхэц өгөхөөр ажлаа эрчимжүүлж ажлын арга барилыг тал бүрээр боловсронгуй болгох зорилтыг хэрэгжүүлэх ул суурьтай арга хэмжээ авах ёстой. Тайлан сонгуулийн хуралд бэлтгэхэд болон хийхэд онцгой анхаарах бас нэг асуудал бол хүмүүс, хамт олны идэвх, ухамсар, сахилга, зохион байгуулалтыг сайжруулах, улсын төлөвлөгөө, уралдааны үүргийг хуульчлан биелүүлэх, хөдөлмөрийн бүтээмж, үйлдвэрлэлийн үр ашгийг дээшлүүлэх, бүтээгдэхүүний өөрийн өртгийг хямдруулах, чанарыг сайжруулахад намын гишүүд, орлогчид, намын байгууллага яаж тус дөхөм, дорвитой нөлөө үзүүлэх арга замыг тодорхой албан үйлдвэр, соёлын газар, хүн нэг бүр дээр ажил хэрэгчээр ярилцаж, дүгнэлт өгөх явдал юм, 

Материал, түүхий эд, эрчим хүч хэмнэх, ажил, бүтээгдэхүүний чанарыг сайжруулах, ажлын цаг ашиглалт, аж ахуйч байдлыг дээшлүүлэх, тариалангийн болон мал үржлийн ажлын горим технологийг хэлбэрэлтгүй мөрдөх, хөрөнгө оруулалтын үр ашгийг дээшлүүлэх, мал сүргийг хорогдолгүй онд оруулж, тогтвортой өсгөж, ашиг шимийг нэмэгдүүлж, хүн амыг хүнсний зүйлээр, үйлдвэрийг түүхий эдээр хангахад намын ажлын ямар арга, хэлбэрээр яаж нөлөөлөх талаар нарийвчлан хэлэлцэж, үр нөлөөтэй тодорхой шийдвэр гаргах нь тайлангийн хурлын чухал зорилтын нэг мөн. 

Төрөлх хайрт намынхаа XIX их хурлыг ажил хөдөлмөрийн өндөр бүтээлээр угтах, дайчин уриан дор намын байгууллагын удирдах ролийг дээшлүүлэх, намын байгууллагыг үзэл суртал, зохион байгуулалтын хувьд улам бэхжүүлэх, намын дотоод ажлыг боловсронгуй болгож дайчин чадварыг нь жигд дээшлүүлэхэд ээлжит тайлан сонгуулийн хурал манай намын амьдралд томоохон үйл явдал болох нь дамжиггүй. 

