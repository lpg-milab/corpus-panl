№276 (16239)
1985 ОНЫ АРВАН НЭГДҮГЭЭР  САРЫН 16.
Инженерийн үүрэг

Социалист бүтээн байгуулалтын явцад үндэсний инженер техникчдийн бүхэл бүтэн отряд цоо шинээр төрөн төлөвшиж, эгнээ нь жилээс жилд өргөжиж, нийгмийн хөгжилд оруулах тэдний хувь нэмэр өссөөр байгаа нь манай томоохон ололтын нэг юм, Сүүлийн арван жилд инженерүүдийн тоо 2, 4 дахин нэмэгдэж, улс ардын аж ахуй, соёлын зонхилох салбарууд мэргэжлийн инженерээр хангагдаж инженер, технологийн алба бүрэлдэн тогтлоо. 

МАХН-ын Төв Хорооны ерөнхий нарийн бичгийн дарга, БНМАУ-ын Ардын Их Хурлын Тэргүүлэгчдийн дарга нөхөр Ж. Батмөнх Намын Төв Хорооны IX бүгд хурал дээр хэлсэн үгэндээ эдгээр албадын зорилтыг << . . . инженер техникийн албаны хүч анхаарлыг үйлдвэрлэлийн оновчтой технологи боловсруулж турших, нэвтрүүлэхэд чиглүүлэх нь зүйтэй. . . >> гэж тодорхойлоод, инженерүүдийн бүтээлч ажиллагааг дээшлүүлж, техник, технологийн томоохон асуудлуудыг итгэж хариуцуулан бие даалган ажиллуулахыг удаа дараа онцлон тэмдэглэсэн билээ. Улсын хэмжээгээр жилд гарч байгаа шинэ бүтээл, оновчтой саналын дөчөөд хувийг инженер техникчдийн бүтээл эзэлж байгаагийн дотор үйлдвэрлэлийн технологийг боловсронгуй болгон, бүтээгдэхүүний чанарыг сайжруулах, хөдөлмөрийн бүтээмжийг нэмэгдүүлэн, өртөг зардлыг хямдруулан, үйлдвэрлэлийн үр ашгийг дээшлүүлэх нийгмийн захиалгыг биелүүлэхэд тус хүргэхээр сайн бүтээл олон байна. Арьс ширний үйлдвэрийн нэгдлийн туршилт эрдэм шинжилгээний төвийн инженер Я, Содномбалжир, Б. Төмөрчулуун, төвийн эрчим хүчний системийн инженер В. Содномжамщ, Политехникийн дээд сургуулийн багш С. Батмөнх зэрэг инженер, сэхээтнүүд үйлдвэрлэлийн явцуу дамжлагыг арилгах, техник, технологийн тулгамдсан асуудлуудыг шийдвэрлэх талаар хувийн бүтээлч төлөвлөгөөтэйгөөр, хамт олныхоо хуч дэмжлэгт тулгуурлан санаачилгатай ажиллаж, экспортын арьс ширэн бүтээгдэхүүн, үслэг эдлэлийн чанар, үзэмжийг сайжруулах, эрчим хүчний уламжлалт эх үүсвэрийг оновчтой ашиглах, импортын тоног төхөөрөмжөөс дутахгүй техникийн үзүүлэлттэй машин, багаж хэрэгслийг зохион бүтээх талаар ахиц амжилт гаргажээ. 

Үйлдвэр, заводын инженер, технологичдын дотор төлөвлөгөөт зорилтыг жигд ханган биелүүлэх, техник, зохион байгуулалтын нөхцөлийг бүрдүүлэх, мэргэжлийн өдөр тутмын удирдлагаар хангах ажлыг хэтийн төлөвийг урьдчилан харж техникийн бодлоготой чадамгай хослуулдаг санаачилга, мэдлэг боловсрол сайтай мэргэжилтэн манайд олон байна Үүний хажуугаар зөвхөн гүйцэтгэгч ажилтан маягаар амьдарч сэлбэг материал олгох, даалгавар хянах гэхчлэн аар саар ажил хөөцөлдөж, бүтээлч сэтгэлгээгээ мохоосон мэргэжилтнүүд ч бас цөөнгүй байгаа юм. Тийм хүмүүс инженерийн байр сууриа алдаж, хариуцсан үйлдвэрлэлээ техник, технологи физикийн болон моралийн элэгдэл хоцрогдолд оруулж, улмаар ашигт ажиллагааг нь алдагдуулаад арга буюу улсаас ихээхэн хөрөнгө оруулалт хийж. шинэчлэх, дахин цоо шинэ үйлдвэр, завод байгуулахад хүргэдэг байна. Хариуцсан дэг, салбар, үйлдвэрлэлээ байнга боловсронгуй болгох, шинэчлэх, тоноглох асуудлыг инженер цаг ямагт бодож бясалгаж санаа тавьж байх үүрэгтэй боловч нэлээд тохиолдолд ах дүү орнуудаас мэргэжилтэн урихыг урьдал болгох, урьсан хойноо мэргэжилтнүүдээс суралцаж, инженерийн ухааныг төгөлдөр эзэмшихийн оронд тэдний нэр хүнд, мэдлэг чадварт найдаж, өөрсдөө асуудлыг шийдвэрлэхээс зайлсхийдэг зохисгүй арга барил ч арилаагүй байна. МАХН-ын Тов Хорооны X бүгд хурлаас, << . >> . аж ахуйг эрчимтэй аргаар хөгжүүлнэ гэдгийг шууд утгаар нь авч үзвэл шинжлэх ухаан. техникийн баазад аль болохоор түшиглэнэ гэсэн уг иш >> гэж эдийн засгийн асуудлыг шинжлэх ухааны үндэслэл бүхий техникийн аргаар шийдвэрлэх намын чиг бодлогыг томьёолсон билээ. Эдийн засгийн зорилтын хувь заяаг өдөр, цаг тутам шийдвэрлэж байдаг аж ахуйн салбаруудын инженер, техникийн алба, үүнийг амьдралд гардан хэрэгжүүлэгч, мэргэжлийн сэхээтнүүд нь өөрчлөн сайжруулагч, бүтээгч, санаачлагчийнхаа үүргийг ажил хэрэгчээр биелүүлэх хэрэгтэй байна. 

БНМАУ, ЗСВНХУ-ын эдийн засаг, шинжлэх ухаан техникийн хамтын ажиллагааг 2000 он хүртэл хөгжүүлэх урт хугацааны программ нь манай орны улс ардын аж ахуйн тэргүүлэх салбаруудыг шинжлэх ухаан техникийн сүүлийн үеийн ололтод тулгуурласан техникийн бодлогын дагуу хөгжүүлэх нөхцөлийг бүрдүүлжээ. Инженер, технологийн мэргэжилтнүүд тухайн салбар, үйлдвэрийнхээ техник, технологийг хөгжлийн чиг хандлагыг оновчтой тодорхойлж, үйлдвэрлэлийг автоматжуулах, механикжуулах, химижүүлэх, технологийг төгөлдөржүүлэх чиглэлийг үндэс болгон үйлдвэрлэлийн уян хатан систем, робот техник, микропроцессорын эрчимтэй нэвтрүүлж, хаягдалгүй буюу хэмнэлттэй, үр ашигтай технологийг эзэмших бодлого баримталж, ирээдүйн техникийг чадварлаг эзэмших бэлтгэлийг урьдчилан хангахын хамт тэдгээрийг захиалж авах, туршин нэвтрүүлэх зэрэг практик алхам хийвэл зохино. Гэхдээ шинийг эзэмших нэрээр бодит ахуйгаас хэт хөндийрч өндөр үнэтэй, олдоц муутай янз бүрийн техникийг паркийн ашиглалтын бүтэц, бодит нөхцөл, сэлбэг хэрэгслийн хангамжийн зах зээлийг бодолцохгүй захиалж авах, ирсэн хойно нь учрыг олохгүй ажиллуулж дөнгөхгүйгээс суурилуулахгүй орхиж шинээр нь актлах, ашиглалтын горимыг зөрчиж эвдлэх зэрэг ноцтой дутагдал гаргахгүйн төлөө тэмцэх хэрэгтэй байна. 

Инженер техникийн сэхээтэн мэргэжилдээ чадамгай, бүтээлч, санаачилгатай байхын тулд орчин үеийн техник, шинжлэх ухааны ололтыг уйгагүй судлах, өөрийгөө боловсруулах, инженерийн сэтгэлгээгээр ажилчны санаачилгыг дэмжиж ямагт шинийг эрэлхийлдэг байх нь чухал. Шинжлэх ухаан техникийн дэвшлийн нийгмийн үр дагавар, хүрээлэн байгаа орчныг хамгаалах, байгалийн нөөц баялгийг оновчтой ашиглахад тэдгээрийн сөрөг нөлөөг урьдчилан сэргийлэх талаар санаа тавьж, техникийн болон нийгмийн асуудлыг чадамгай хослуулан, нийгмийн үйлдвэрлэлийн үр ашгийг нэмэгдүүлэн, ард түмний материаллаг аж байдал, соёлын хэмжээг хэлбэрэлтгүй дээшлүүлэх намын нийгэм, эдийн засгийн бодлогыг хэрэгжүүлэхэд хамгийн тодорхой дорвитой хувь нэмэр оруулах нь инженер техникчдийн эх оронч үүрэг мөн. 

Эх орны халамжаар өндөр мэргэжил эзэмшсэн инженер, техникийн ажилтны хүчийг зөв бөгөөд бүрэн дүүрэн ашиглах, тэдэнд бүтээлч даалгавар өгөх, өндөр шаардлага чадах, тулгамдсан асуудлыг бие даан шийдвэрлэхэд нь туслах зэргээр тал бүрээр анхааран халамжлах нь намын байгууллагуудын хүнтэй ажиллах ажлын чухал бүрэлдэхүүн болсон байвал зохино. 

