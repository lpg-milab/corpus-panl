№131(16721)     
1987 оны зургадугаар сарын 2
МЗНН-ийн шинэ зорилт

Монголын хөдөлмөрчдийг зөвлөлтийн ард түмний амьдрал, гарамгай ололттой өргөн танилцуулах явдал МЗНН-ийн байгууллагуудын улс төр, олон түмний болон сурталчилгааны ажлын нэн чухал зорилт байх ёстой гэж саяхан хуралдсан МЗНН-ийн VIII их хурал онцлон заасан билээ. МЗНН-ийн 600 мянга гаруй гишүүдийг төлөөлсөн зөвлөлтийн сурталчлагчдын тэргүүний хэсэг ажилчин, малчин, шинжлэх ухаан, соёлын зүтгэлтэй 550 төлөөлөгч, олон зуун идэвхтэн оролцсон энэ их хурал тус байгууллагын ажлын байдалд шүүмжлэлтэй үнэлэлт өгч. арга барилыг улам боловсронгуй болгох талаар үнэтэй чухал санал шүүмжлэл гарган, цаашдын зорилтыг тодорхойлов. 

МАХН-ын Төв Хорооноос МЗНН-ийн VIII их хуралд ирүүлсэн баярын бичигт << МЗНН-ийн гишүүн. идэвхтний бүтээлч санаачилгыг өрнүүлэх, тэдний даалгасан ажлын төлөө хариуцах хариуцлагыг дээшлүүлэх, нийгэмлэгийн төв, орон нутгийн байгууллагуудын ажлын арга барилыг боловсронгуй болгон, үйл ажиллагааг нь идэвхжүүлэх, ажилдаа шүүмжлэл дүгнэлттэй, шинэ байдлаар хандаж байх, газар сайгүй жинхэнэ ажил хэрэгч байдал бий болгох, хэлбэрдэх, загварчлах, оромдох явдлыг арилгах нь чухал байна >> гэж заасан нь МЗНН-ийн бүх шатны байгууллагын үйл ажиллагааг өөрчлөн сайжруулах удирдамж чиглэл мөн. 

Хувьсгалт өөрчлөн байгуулалтын замаар итгэл төгс урагшилж байгаа зөвлөлтийн ард түмний туршлагыг бүтээлчээр судалж эзэмшихэд тал бүрийн тус дөхөм үзүүлэх нь урьдын адил МЗНН-ийн байгууллагуудын чухал зорилт болж байна. Гэхдээ хуучин арга хэлбэрээр, өнгөц тайлбарлан таниулах, аар саархан зүйлээр хязгаарлахгүй, тодорхой туршлагыг хүмүүст хүргэн, түүнийг ажилдаа хэрэглэх арга, технологийг заан: сургах, нэвтрүүлэх ажлыг зохион байгуулах, үр дүнг нь тооцоолж гаргах замаар цогцолбор хандахад гол анхаарлаа чиглүүлэх хэрэгтэн байна. Зөвлөлтийн туршлагыг сонгож авахдаа юуны өмнө социалист ардчиллыг хөгжүүлэх, хүний хүчин зүйлийг идэвхжүүлэх, ажил, бүтээгдэхүүний чанарыг эрс дээшлүүлэх, аливаа ажлын амжилтыг эцсийн үр дүнгээр нь тооцоолох, хөдөлмөр зохион байгуулалт, урамшууллын бригадыг аж ахуй, соёлын бүх салбарт нэвтрүүлэх зэрэг намын эдийн засаг, нийгмийн бодлогыг хэрэгжүүлэхэд жинтэй хувь нэмэр оруулах тийм туршлагыг сонгон заах чиглэлийг баримтлан ажиллах  нь чухал байна. 

Зөвлөлтийн туршлагыг судалж эзэмшихэд манай орны социалист байгуулалтад гар бие оролцон ажиллаж байгаа зөвлөлтийн мэргэжилтнүүдээс суралцах явдал онцгой чухал ач холбогдолтой. Иймээс одоо нэгэнт ур ашгаа өгч байгаа багш шавийн гэрээ, интернационалч бригад, << Найрамдал - Дружба >> баг байгуулан ажиллуулж байгаа туршлагыг улам бататгахын зэрэгцээ энэ чиглэлд үр нөлөөтэй шинэ хэлбэр эрэн хайх, зөвлөлтийн туршлагыг судалж нэвтрүүлэх хамтлаг байгуулах, ижил төсөөтэй үйлдвэрийн ажлын түвшинд хүрэх, зөвлөлтийн тусламжаар барьж байгуулсан үйлдвэр, аж ахуйн газрын төслийн хүч чадлыг хугацаанд нь бүрэн эзэмшихийн төлөө уралдаан өрнүүлэх талаар далайцтай ажил хийх хэрэгтэй. 

Одоо манай орны улс ардын аж ахуй, соёлын салбарт ЗХУ-ын төрөл бүрийн мэргэжлийн их, дээд, тусгай мэргэжлийн сургуулиар өндөр боловсрол, нарийн мэргэжил эзэмшсэн гуч гаруй мянган хүн ажиллаж байгаагийн дээр манай орны бүх аймаг, хот, яам, тусгай газар, олон үйлдвэр, аж ахуйн газар зөвлөлтийн автономит бүгд найрамдах улс, муж, хязгаар, ижил төсөөтэй үйлдвэр, аж ахуйн газартай шууд харилцаатай ажиллаж байгаа нь зөвлөлтийн туршлагыг судалж, эзэмших маш сайхан бодит боломж юм. Гэвч МЗНН-ийн олон байгууллага түүнийг муу ашиглаж байгааг их хурал зарчимчаар шүүмжилсэн билээ. Энэ дутагдлыг арилгахад МЗНН-ийн бух шатны байгууллагын бүтээлч санаачилга. идэвхтэй үйл ажиллагаа онцгой үүрэг гүйцэтгэх ёстой, 

Нийгэмлэгийн ажлын арга барилыг боловсронгуй болгож үр өгөөжийг дээшлүүлэхэд МЗНН-ийн VIII их хурал, түүний өмнө болсон тус нийгэмлэгийн Төв Зөвлөлийн IV бүгд хурал зарчмын чухал заалт удирдамж өглөө. Эдгээр хурлын заалт, дэвшүүлсэн зорилтыг хэрэгжүүлэх нь МЗНН-ийн бүх шатны байгууллагын зохион байгуулах чадвар, тэдний ажлаа хэр зэрэг өөрчлөн, гишүүд, идэвхтний идэвх санаачилгыг яаж өрнүүлж ажиллахаас шалтгаална. Иймээс барьцтай тодорхой зүйл хийдэггүй, кампаничилдаг, бусдын ажлын дуулиан дор явж дууриадаг, эхэлсэн зүйлийнхээ үр дүнг тооцоолж дүгнэхгүй урсгалаар орхидог зэрэг МЗНН-ийн зарим анхан шатны байгууллага, аймаг, хотын зөвлөлийн ажилд оршиж байгаа дутагдлыг шийдвэртэй арилгавал зохино. 

Манай нам, улс, олон нийт, аж ахуй, соёлын бүх байгууллага түүний дотор МЗНН-ийн үйл ажиллагаанд Аугаа их Октябрийн социалист хувьсгалын 70 жилийн түүхт ой угтсан ажлыг улам. эрчимжүүлэх явдал нэн чухал зорилт болж байна. Зөвлөлтийн ард түмний социалист, коммунист байгуулалтын 70 жилийн ололт амжилт, ЗХУКН-ын XXVII их хурлаас дэвшүүлсэн зөвлөлтийн эдийн засаг, нийгмийн хөгжлийг хурдасгах зорилт, түүнийг хэрэгжүүлж байгаа уйл явц, зөвлөлт орон даяар өрнөж байгаа хувьсгалт өөрчлөн байгуулалтын мөн чанар, улс түмний энх тайван, аюулгүй байдлыг сахин хамгаалах, цөмийн сүйрлийг сэрэмжлэн зайлуулах талаархи ЗХУКН, зөвлөлт төрийн энх тайванч санал, санаачилга, бодит үйл ажиллагааг өргөн тайлбарлан таниулах нь МЗНН-ийн VIII их хурлын шийдвэрийг хэрэгжүүлэх талаар зохиох ажлын чухал хэсэг мөн. Аугаа их Октябрийн хувьсгалжуулагч нөлөө, монгол, зөвлөлтийн ард түмний ленинч найрамдлын бүтээн байгуулагч хүч чадал, зөвлөлтийн ард түмний өгөөмөр тусламжийн ач холбогдлыг тайлбарлан таниулах ажлыг шинэ арга, хэлбэрээр өргөн зохиох хэрэгтэй. 

МЗНН-ийн VIII их хурлын шийдвэрийг хэрэгжүүлэх талаар нийгэмлэгийн байгууллагуудаас зохиох ажлын явцтай танилцаж, тэдний ажилд өдөр тутам тусалж, тодорхой удирдлага чиглэлээр хангаж ажиллах нь намын байгууллагуудын чухал зорилт мөн. 

