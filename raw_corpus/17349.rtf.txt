№132(17349)      
1939 оны зургадугаар сарын 3.
БАРИЛГЫН ХУРДАСГУУР

Манай барилгачид дөчөөд онд бүтэн жилийн турш Хийдэг байсан ажлыг ганцхан өдөрт гүйцэтгэх болж, мөн өнгөрсөн онд шинээр ашиглалтад өгсөн барилга байгууламж тэр үеийн улс ардын аж ахуйн нийт үндсэн фондын хэмжээнээс илүү гарлаа. Барилгачдын хөдөлмөрийн бүтээмж ингэж үсрэнгүй нэмэгдсэний гол нууц нь их барилгад хүч чадал, бүтээмж сайтай машин механизм өргөн нэвтэрч, хүнд хийц хэсгүүдийг өргөх зөөх, угсрах, гадаргыг шазарчих, будах, зуурмаг бэлтгэх зэрэг хүнд хүчир, нарийн чимхлүүр ажлыг механикжуулсанд бий. 

Одоо манайд өргөх, тээвэрлэх, газар шорооны ажлыг богино хугацаанд гүйцэтгэх өндөр хүч чадалтай орчин үеийн хүнд, хөнгөн механизм, тусгай зориулалтын машины цуваа бүхий барилга угсралтай байгууллагын зэрэгцээ эрчим хүч, холбоо, цахилгаан, сантехникийн чиглэлээр мэргэшсэн олон арван трест, контор ажиллаж, барилгын техник, механикыг сайн эзэмшиж дадлагажсан туршлагатай механикжуулагчдын бүхэл бүтэн эгнээ бий болж, үс залгамжилсан залуу халаа төлөвшиж байна. Дархан хот дахь техник туслалцааны барилга үйлдвэрлэлийн нэгдлийн хэмжээний заслын ажлын механикжуулалтын түвшин системийн дунджаас 18 - 20 хувь өндөр байгаа нь тэндхийн бага механикжилтын хэсгийн ажлын үр дүн юм. Тэд барилга дээвэрлэх үед битүү хайлуулах, өргөн зөөх, хар цаасыг наах зэрэг хүнд хүчир ажлыг иж бүрэн механикжуулж, . хөдөлмөрийн бүтээмжийг хоёр илүү дахин нэмэгдүүлсэн байна. Улаанбаатар хотын барилгын трест бага механикжуулалтын хэсгийг алба болгон өргөтгөж, аж ахуйн тооцоотой болгон зохион байгуулснаар бүх төрлийн хөнгөн механизмын сул зогсолтыг эрс багасгасан байна. 

Их барилгын механикжуулалтын түвшин жилээс жилд ахиж, одоогийн байдлаар газар шорооны ажлын 92, 8, ачиж буулгахын 67, 6, шавар, бетон зуурмаг бэлтгэхийн 77, 0, шавардлагын 26, 1, будгийн ажлын 43, 4 хувийг механикжуулсан аргаар гүйцэтгэх боллоо. Машин механизмын ашиглалтын эрчимтэй ба эрчимтэй бус үзүүлэлтийг үзэхэд экскаватор, Бульдозорын хүч чадлын 88, 6 - 91, 9 хувь, цагийн ажлын 51, 3 - 73, 9 хувийг, төрөл бүрийн өргөгчийн хүч чадлын 44 хувийг, цагийн 83 хувийг үр өгөөжтэй ашигласан нь арван жилийн урьдахиас 12 хувь илүү болжээ. Сүүлийн арван жилд барилга угсралтын ажлын хэмжээ 2, 5 дахин өссөн байхад барилгын салбарт нийлүүлсэн машин механизм, тээврийн хэрэгсэл үнийн дүнгээр үүнээс хавьгүй хурдан нэмэгдэж байна. Энд үндсэн хөрөнгийн бөөний үнийн өсөлтийн нөлөө бий боловч эрчимтэй бус хүчин зүйл урьдын адил зонхилж механизмаар гүйцэтгэсэн ажлын хөдөлмөрийн бүтээмжийн өсөлт нь техникийн хүч чадлыг илүү эрчимтэй ашигласнаас бус, илүү өндөр бүтээмжтэй шинэ дэвшилт машин механизмыг үйлдвэрлэлд нэвтрүүлснээс голчлон шалтгаалжээ. Дүн шинжилгээнээс үзэхэд барилгын машин " Механизмын ашиглалт үнэн хэрэгтээ арван жилийн урьдахь түвшиндээ харьцангуй зогсонги байгааг салбарын инженертехникийн болон эдийн засгийн албад нухацтай хянан үзэж, техникийн дэвшлийн үр өгөөжийг эрс дээшлүүлэх арга хэмжээ авах хэрэгтэй болж байна. 

Заслын ажилд хэрэглэдэг бага механикжуулалтын олон төрлийн тоноглолын хүч чадлын ашиглалт ч бас л туйлын хангалтгүй байна. Ер нь ийм төрлийн төхөөрөмжийг гол төлөв ажил мэргэжлийн уралдаан, үзүүлэх сургуулийн үед л нүд хуурах, нүүр тахлах >> үүднээс хэрэглээд бусад цагт сул зогсоодог нь юуны урьд цалин хөлс, нормчлолын хөшүүн байдал, материалын үйлдвэрүүдийн технологийн доголдолтой шууд холбоотой. Шавардлагаас гадна дагалдах бусад салбарыг хангалттай механикжуулаагүй, зуурмагийн болон оргийн чанар муу нь бас гараар гүйцэтгэсэн ажлын үнэлгээ өндөр байдаг зэрэг нь барилгачдыг механикжуулалтаас зугтаалгадаг << механизм >> болж хувирсныг Улсын барилгын хороо, эдийн засгийн төв байгууллага анхааралдаа авч амьдралд илүү ойр, үндэслэл сайтай норм, нормативыг нэвтрүүлэх шаардлагатайг харуулж байна. 

Юуны урьд тухайн ажилбар, машин механизмын төрөл, хүч чадлыг уялдуулан сонгохгүй, бага ажилд их хуч чадалтай техник тавих, барилгын талбайд нэгэнт байрлуулсан өргөгчийг сул зогсоох, нэг барилгаас нөгөөд нүүлгэн шилжүүлэх зэргээр үргүй зардал чирэгдэл гаргадаг нь их барилгын ажилд явцуу дамжлага болж байна. 

Их барилгад ашиглалтгүй юм уу сул зогсдог техник, тоног төхөөрөмж ихээхэн байгаа нь эдийн засагч, аж ахуйч ажиллагаанд ноцтой хохирол үзүүлж байна. Зөвхөн 1989 оны эхний улирлын байдлаар 23 байгууллагын үйлдвэрлэлийн баазад 170 гаруй нэрийн таван сая шахам төгрөгийн тоног төхөөрөмж ашиглалтгүй байгаагаар барахгүй тэдгээрийн элэгдэл хорогдлын шимтгэл хоёр сая шахам төгрөгөөр барилгын өөрийн өртгийг өндөржүүлжээ. Эдгээрийн бараг гуравны хоёр нь сэлбэггүй, үлдсэн нь иж бүрдэлгүй, тухайн газарт шаардлагагүй гэхчлэнгийн үл ялих шалтгаар сул зогсож байна. Социалист өмч эзэн, эзэмшигчээсээ хөндийрсний уршиг болсон иймэрхүү дутагдлыг арилгахын тулд юуны урьд барилгын салбарын инженерийн албаныхны технократ, эдийн засгийнхны автократ сэтгэлгээг эрс өөрчлөх хэрэгтэй: байна. Барилгын ажилд хурдасгагчийн үүрэг гүйцэтгэх ёстой зүйлүүд маань удаашруулагч, гарз хохирол нэмэгч болон хувирч хэрхэвч зохилдохгүй. 

Барилгын машин механизмыг нэг хотын доторхи байгууллагуудад хөлсөөр хэрэглүүлэх, өндөр мэргэжлийн хүмүүст түрээсээр өгөх зэрэг дэвшилт хэлбэрийг нэвтрүүлэхээс эхлээд машин механизмын хүч чадлыг бүрэн авах, ээлж, графикаар ажиллуулах зэргээр инженертехникийн ажилтнууд шинэ сэтгэлгээгээр ажиллаж, зоригтой алхам хийж барилгачдын дуулгавартай туслагчмжийн механизмын үр ашиг, өгөөжийг эрс нэмэгдүүлэх хэрэгтэй байна. 

