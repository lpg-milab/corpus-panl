Палестин гэдэг үйлийн үртэй орон

Ойрхи Дорнодод лалын ертөнцийн төвд орших ийм нэгэн улсыг мэдээллийн хэрэгсэл дэлхийд танил болгосон. Дэлхийн II дайны дараа хамгийн их хэлмэгдсэн ард түмэн болох жүүдүүдийг цуглуулж АНУ тэргүүтэй томоохон гүрнүүд энд хэсэг газар олгож өгсөн юм байна л даа.
Өөр шашинтай, тэгээд өөрсдийгөө хамгийн ухаалаг гэдэгтээ бат үнэмшдэг еврей үндэстэн өөрийн гэсэн нутагтай болсноор хөл хөсөр амарсангүй. Хуучин тэнд амьдарч байсан Аравын ислам шашинтны төлөөлөгч Палестинчуудаас болж үндэстэн хоорондын, дараагийн дайны оч дүрэлзсэн. Толгойдоо эрээн алчуур зангидсан Ясыр Арафатын дүр, Ойрх дорнодын харилцан мөргөлдөөний янз бүрийн мэдээ телевизээс салахаа больсон. Израил, Палестин хоёр хоёулаа их гүрнүүдийн балиашигийг завшиж чимээ алдруулахгүйн тулд үе үе бараг шоу гэмээр дайсагналыг үйлдвэрлэнэ. Энэ өдөр палестинчуудын нэг хэсэг Израилаас салан тусгаарлаж чадсаныхаа ойг нижгэр тэмдэглэжээ. Тэр нь 1995 оны арванхоёрдугаар сарын 23-ны өдөр. Өдгөө газар нутгийн маапаан, Газын зурвасаа авна өгнө гэсэн хэрүүл уруул хэвээрээ л байгаа. Цаашид үндэстэн бус шашин хоорондын дайн, терроризмын үүр уурхай энэ бүс нутагт улам өргөжжээ. 
"Магнай трейд" цагаан сар хүртэл шатахууны үнээ нэмэхгүй. Нийслэл Улаанбаатараас авахуулаад бараг бүх аймаг хотуудад өөрийн бааз, түгээгүүртэй болон өргөжиж байгаа, "Магнай трейд" компанийн хамт олон, оны шилдгийн шилдэг (ТОР) зуун аж ахуйн эхний тавд шалгаран их бүтээлч амжилт олсноо тэмдэглэж, ирэх оны зорилтыг дэвшүүллээ. Тус компани шинэ оны баяраараа ажлаараа шалгарсан олон арван хүнийг шагнаж урамшуулсны дээр хамгийн чухал нь энэ оныг дуустал цаашид Монголын цагаан сар хүртэл хугацаанд шатахууныхаа үнийг нэг ч төгрөгөөр нэмэхгүй хуучин үнээр нь байлгана гэж мэдэгдлээ. Энэ нь зөвхөн жолооч, тээвэрчид бидэнд төдийгүй, олон түмэндээ барьж байгаа чухал ач холбогдолтой, үнэтэй том бэлэг болов. Нийт шатахууны 30 илүү хувийг нийлүүлдэг энэ компаниар үйлчлүүлэгч бүхэн авсан литр шатахуун тутмаас 20-30 төгрөг сар илүү хугацаанд хэмнэхэд хичнээн хэмжээний ашиг олох нь тодорхой. Жинхэнэ эх оронч санаа санаачлага гаргаж ядарсан ард олныхоо амьдрал ахуйд дэм үзүүлж байгаа энэ хамт олонд цаашид бусдыг үлгэрлэн, үргэлж магнайд нь байж манлайлж байхыг хүсч ерөөе. 
Ахмад тээвэрчин Г.РИНЧИНДОРЖ 


