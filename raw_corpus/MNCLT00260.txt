Д.ПҮРЭВДОРЖ

УЛААН ЗҮҮД

НЭГДҮГЭЭР БҮЛЭГ 

"УХНА" ГЭНДЭН

	Асгат хайрханыг бэлхэмжилсэн хадан цохио руу сөрлөсөн салтаавчин хавцлын мөрөгцөг дахь агуйгаар эл хавчилган амыг Агуйтын хэмээн нэрлэх бөлгөө. Тэндэхийн агуйг нутгийнхан их зургаан ханатын дайтайд багцаална. Агуйн ам цэлгэр, цааш тойруулган хүнхэр агаад тортог суусан, дотор нь шувууны сангас богийн яс сэлт новширно. Эрт цагт Түшээд хааны "Хөх булуу" хэмээх сайн эрийн дамжлага уяа байсан гэх сураг домог хоёрын аль нь үл мэдэгдэх яриа явгална.
	Агуйн амнаас доош, үл мэдэгхэн мужиграх суганд аргалын шаваас шиг харлах дайр даг болсон ганц хар гэрийн эзнийг "ухна" Гэндэн гэнэ. Эднийх буйр сэлгэхийг мартсанаас хаяа тамтагран, ханын шийр үжирсэн айл. Урь унахуйд хавцлаас сүвэгчлэх шидмэсэн булгийн усаар хүн малгүй ам цавлаж цаг гачаалахад цасны усаар гол чийглэнэ.
	Ухна Гэндэнгийнх савга чирсэн хөх бух, ганц нэг үнээ боолтрогохон хэдэн сарлаг, таргийн таван ямаа, чөдрийн ганц унаатай тарчигхан амь зуулгатай. Гэрийн эзэн хатсан хавраас намар хялайж ичээ түлхтэл хавхаар тарвага хоргоож нагай, мөндөл, аль тааралдсанаа хангайн хишиг хэмээн эрүү толгой зодолдуулах хэдэн амийг зогооно.
	Гэндэнгийнхээс нутаг нугынхан сэжиглэж тэдний босгыг тэр бүр алхах нь үгүй. Учир гэвээс ухна хочит тэр шүвтэрт эр эцэг эхээ өеөдсөнөөс хойш газар дээр ганц дүү охин Ноонойтойгоо нөгцөж нүдний булай болжээ. Амьтан ах дүү түүнийг "адгууснаас дор хувхай ёдрын алцаанд нь хавх булах юмсан" гэж адлаж байсан ч яваандаа хүний хөл, нохойн хуцал төдий болжээ. Элэг махан тасархайгаа эмтэлж мунагласан Гэндэнг бузар болгож "ухна" хочоор хорсгосон   аж.  Тэгээд  ч   энэ   нутгийнхан  эр  сүвтнийг 
элдэв согогоор нь өөтүүлж хоч дөрлөдөг шооч гайхлууд. Сондуул Совд, боохой Раднаа, ногоон Ганжуур, шаазгай Мэдэржав, Ажваагийн хөх, шодон Даваа, дүлий Дагдан, ямаан Цэдэн, шандас Бадарчин онгорхой Мажаа, Номт Чойдон, Уравцаг Галдан гээд өрхийн тоогоор цувуулж болно. Харин хань ижилтэй бүсгүй хүнийг элдвээр хэлэхгүй. Өрх толгойлсон эмийг хочлох боловч тэр нь олонгүй. Хамгийн гайхалтай нь хочоор дуудахад хэн нь ч хэл ам татлахгүйгээр үл барам өөрөө өөрийгөө хочоороо нэршээжээ. Бас энэ нутгийнхан эр эмгүй цэцэн цэлмэг.
	... Цэцэн үг цээжинд
	Цэцэг навч ууланд
	Хонх дамар ламд
	Хонготой шаант хонинд... .
гэж байгаад л үг нь үерлээд ирэхээрээ хэлэмгий доломгойгоороо хэнбэгуайд ч үл гартана.
	Гэндэн нүглийн нүдээ булчирхайлах гэж урд насны үйлийн үрээр энэ яваа насанд тарчлаж буйгаа гайхан шогшировч эргэж харах гөлөг ч үл олдоно.
	Гэндэн бол яргайдуу махлаг, чац магшаан, хөмсөг сэртэн, нүд жартгар боловч тэрүүхэндээ эвтэйхэн зохицсон хэвлүүхэн эр. Дүү Нооной нь ганцаар сүлжсэн даахирсан хар гэзэгтэй, нумарсан хөмсөгтэй нүдэнд дулаахан, ухаавар царайтай эрчүүлийн харц эрвээхээр бүсгүй. Энэ хоёрын дундаас төрсен гэлцэх охин Гачмаа нь хонгор царайтай, цайвар шаргал үстэй агаад сайхь хоёрын хэнтэй нь ч адилгүй. Хоёрдох хүүхэд нь эр сүвтэйгээс цаашгүй өрөөл татанхай, хэлгүй, сэтэрхий уруулын цаана улцайх улаан буйл шүдгүй, хүн сүг гэхээр амьтан. Түүний барааг харсан хүн, цусны хярамцаг, нажидын үр хэмээн чихүүцнэ. Тэр бүү хэл эцэг эх хэмээгдэгч нь ч тээршээж цөхрөнгөө баржээ. Хаврын нэгэн хуйсгануур өдөр "цагаан үст" хэмээн цолшсон Гачмааг сарлаг бэллүүлэхээр явсан хойгуур Гэндэн:
	-Нооной минь, энэ үйлийн үрийг чи яая гэж бодож байна вэ?
	-Хай л даа.
	-Энэ амьтныг харахаас яс үс янгинаад... Яаж шуу зовлонгоос салгадаг юм билээ.
	-Өөрөөс унасан үр болохоор өрөвдөх юм.
	-Хойт насанд нь хүний мөр олгох арга байдаггүй л байх даа.
	-Яаж?
	-Асгат Хайрхандаа өргөчихвөл сүнс нь бурхны оронд яваад цогцы нь тэнгэрийн амьтан шүүрчих юм биш байгаа?
	-Та бид хоёр өөрсөндөө л гай дуудаж дээ.
	-Одоо түүнийг яриад оройтжээ.
	-Тэгээд яая гэж...
	-Маргааш охин та хоёр сум руу гэлдэр. Хэд гурван тарваганы арьс үнэг хярсхан бий. Орос монгол хоршоо ч билүү авах юуны магад. Энэ тэр хүнд элгэвч лоовуузны төдийн хэрэг байж мэднэ. Авахэзэн олдвол атга чимх гурил оудааны амсуурга мэдээрэй. Та нарыг явсан хойгуур би үйлтэйгээрээ, энэ амьтныг хайрхандаа өргөхийг бодъё.
	-Охиндоо юу гэж хэлэх вэ.
	-Гадаа нарлуулаад, хавх эргэх хойгуур хоёр том Тас тамжлаад явчихсан л гэхээс дээ. Харин амаа л...
	Нооной дуугарсангүй.
	Тэр шөнө сайхь хоёрын нойр хулжиж дэмий л хучлага сандаан хөрвөөв. Гэндэн Ноонойг тэврэх гэтэл шуу руу нь цохин хажиглахуйд гараа татан авахдаа дэр нь норсныг тандав. Тэрвээр тайтгаруулах санаатай өрөөсөн бөөрийг нь дагуулан чичирхийлсэн гар гулсуулж хэцүү нэртийг нь шүргэх агшинд Нооной гэнэт алгадчих нь тэр. Гэндэн дүүгээ эмлэснээс хойш хэзээ ч ингэж байгаагүй оолохоор "яадаг гичий вэ" гэх гэсэн боловч биеэ барьж, "'цухалдаад яахав" гэж хамар дороо үглээд буруу харан агиралдвай.
	Аз жаргалын бус ад мөрийн лай тэмтэрсэн нажидын шөнө өнгөрөгчөө болохуйд Нооной хар цагаан дуугүй чөдрийн  унаандаа  охинтойгоо  сундлан  сумын  төв  рүү 
толгой ганзгалан сажлав. Тэдний хөл дүүжлэх, хагархай дэлтэй хээр морь амьсгаа тай хад гэхээр хашин тул оройдоо л оромжны бараа харахыг Гэндэн бүдүүн тоймложээ.
	Гэндэн шийдсэн мэхээ хийх санаатай босохдоо хүү шиг юмныхаа тамтгийг харан халширч гадаа гарахуйд Асгат хайрхын оройд үүл малгайлан хоёр бараан шувуу тэнгэрт хөвөх мэт алдлан нисч буй харагдав. Гэндэн солгой гар өргөн хугас залбирч нүд анин зогсзоносноо, гараа огцом буулган хомбоолж нулимах аядан гэртээ шурхийн оров.
	Гэндэн тагштай сүүнд чонын хор хутган сайхь золгүй амьтанд асган цутган уулгаад тотго мөргөн гарч ойрмогхон булсан хавхаа эргэвээс Өмхий хүрэн орчихсон ярзаганаж ахуйд хавхны гараас суга татан газар саваад "заяагүй новш чинь хавх бузарлачихлаа. Утаад ч үнэр нь гарахгүй биз. Улайтгахаас дээ" гэж ганцаараа үглэн буцав. Өмхий хүрэн орсон хавхыг ариутгахгүй бол тарвага үнэрч амьтан болохоор тэвхтэй ул дээр гишгэдэггүй учир ийнхүү яршиглахаас яахав.
Гэндэнг гэртээ ирэхэд бас нэг өмхий амьтан амьсгал хураажээ. Тэрвээр түүнийг дээлийн тамтганд ороож үүрээд Асгатын цохионы оройд орхиод эргэж харалгүй хайрга чулуу хальтчуулан бэлд буугаад амьсгаа баггран түрүүлгээ харж гулдайн унав. Түүний зүрх түгшин бал бах нь алуурчин хэмээн дотроос нь ёврох мэт болж, айдсын хүйт нуруу даган иэвдэх нь мөсөөр зурах лугаа адил хирдхийв. Гэндэн дагжин чичирч "үйлс нь гүдэлсэн хувхай толгой чи үхэж далд ороод өгөөч" хэмээн тархиа шаан тарчлав. Ганц дүүгээ хуялдаж озгойны оёгоор сүг эцэглэн эцэст яргачин болсон ийм хохимойг хад мөргөж хага цохьсон ч гарз юусан билээ. Гэндэн газар харуулдсан нүүрээ өргөсхийж амандаа наалдсан шороог хэлээрээ шилэмдэн тургив. Гэвч амаараа жороо үмхэх нь амьд заяаны адаг хэмээх өтгөсийн үг ухаанд нь ургасангүй. Тэрвээр аажимхан зовхи сөхвөөс мөнөөх хоёр хар Тас шувуу үхдэл дээр хэдийн буусныг хараад "тэнгэр, тэнгэр авлаа" гэж бувтнав.. Түүнд өөрийгөө мэхлэхээс өөр арга олдсонгүй. Тас хэмээх нүсэр хар шувууг булган элэгтэй, хурмастын элч гэх агаад үхээр сэг зэмийн үнэрийг хаанаас шинссэн нь үл мэдэгдэн, тэнгэрээс чулуудсан мэт гэнэт гарч ирэх агаад зоог зогоолоо хүртээд газрын гав уулын цаваар орсон мэт сураг алдардаг этгээд жигүүртэн. Бүрлээчдийг ил хөдөөлүүлж асан цагт Тасын гүнцэг болвоос үлдэгсэд буяны мөрөө олов хэмээх танаг тасарсан тайтгаралтай.
Энэ нь сэтгэл хуурах арчаа төдий бөгөөд бөөгийн болон бурхны шашны чухам алины нь бултаа болохыг хэн ч үл мэднэ. Гэндэнгийнхэн нар гудайхад хагсарсан халуун амь тулга тойрсон боловч харуусал гайхшралд хямарчээ. Нооной аргалын авдартохойлдон гөлөрч, харин цагаан үст охин сандчин хадан цохионд унан тусан багтарч гарахад цус улайчсан хуучин хувцасны тамтаг төдийгөөс өөр юу ч байсангүй. Хайрханы оройд үүл хулгавчлаастай тул хар шувууд харах бараагүйд урам хугаран бэл рүү бүдчив.
	Нооной дотрыхоо түгжрээг түлхэх мэт санаа алдаад:
	-Та бид хоёр өнөөдрөөс хойш ах дүү, эхнэр нөхөр гэхээ больж үзье. Би зовлон даах тэнхээгүй боллоо. Өврийн бузраас болсон эм би дахиад гаж буруу амьтан цувуулж яасан ч чадахгүй. Мөр мөрөө хөөх минь гэж шүд зуун хатуурхав.
	Гэндэн гал руу гөлөрсөн чигээрээ
	-Нооной минь уруудахаа уруудаж, буруудахаа буруудсан хойно чи бид хоёрыг нааш харах хүн олдох нь өнгөрсөн. Үйл лайгаа үүрч үхэхээс өөр арга байхгүй.
	-Амьд хүнд үхэх арга олон юм гэнэлээ. Би л лав энэ овоохойд нүд анихгүй.
	-Тэгээд хаачих гэж...
	-Хаачсан ч яадаг юм бэ. Олны тоосонд гэлдэрч явтал шороо пурхийнэ биз.
	-Чи бид хоёр чинь дан биш давхар холбоотой улс
шүү  ДЭЭ.
	-Гайгүй ч хэвтэнэ дээ. Аав, ээжээсээ хагацаад айж нэвтэхэд минь ахынхаа өвөрт унт гэж хуураад бузарласнаа 
хэлж байна уу. Тэгэхэд би орох газраа олохгүй мунгинасаар эрхэнд чинь орж, нэгэн чөлөөний гэмээс бие давхар болж цагаан үст гараад аргамжчихсан. Одоо тэр өдий хүрсэн юм чинь өөрийгөө аваад явчихна.
	Гэндэн Ноонойн үгний далд ёзоор "нэгэн чөлөөний гэмээс... бие давхар болсон" гэдгийг анзаарсангүй.
	-Энэ муу охин чинь бид хоёрт үлдсэн ганц үр шүү дээ гэвэл Нооной
	-Тиим байсан бол ийм хүн болохгүй. Муу ухна битгий бавтнаад бай гэж тас шилбүүрдээд дуугаа хураачихав.
	Гэндэн хичнээн яншивч эрүүгий нь заасан ч үг унагахгүйг нь гадарлаж, тэрлэгээ өрөөлдөж адсаган дээр хажуулав.
Цагаан үст орж ирэнгүүт
	-Яанаа ээжээ. Тэр муухай шувуунууд чинь юу ч үлдээлгүй идчихсэн байна шүү дээ" гэж дуу алдав.
	Гэндэн, Нооной хоёрын хэн нь ч дуугарсангүйд бүр цухалдаж
	-Тэгвэл яагаад бусад айлын хүүхдийг тэр шувуу чинь авдаггүй юм бэ). Айлын хүүхдүүд бүгд л гадаа байдаг шүү дээ гэж шавдуулахад Нооной
	Х энийхийг  авахаа   мэддэг   юм   байгаа   биз   гэж сулбуухан өгүүлэв. Цагаан үст дахин шалгаасангүй.
	Шөнө дундаар 1'эндэн ор руу мацтал Нооной тулгын зах руу өнхөртөл түлхэв. Нооной эршүүд хатуу гартай тэнхээтэйг мэдэх Гэндэн дахиж түүний хучлагыг сөхөж зүрхлэлүй сайртай өвдгөө тэврэн цагираглав.
	Тэр хоёрын хооронд хургасан жавар улам бүр ңэвдэгшсээр нэгэнтээ Гэндэнг хавх эргэн бэдчээд иртэл Нооной байсангүй. Цагаан үстээс асуухад толгой сэгсрээд гайхсан харцаар өөдөөс нь цоргив.
	Эргэж буцдаг эм хүний айлгал байлгал биз гэсхийгээд Гэндэн хүлгэлзсэн боловч бараа сураггүйд түгшиж, сумын төв хавиар тандаж ганц нэг айлаар ороод горь тасарч,
	Хар авдраа онгичвоос, мөр бүтэн шүү дээл нь байсангүйд дотор нь харанхуйлж ёстой л халуун нурман дээр сүүчих шиг боловой.
	Аугуйтын аманд болсон эл явдал ажин түжин байсаар хэзээ хойно "Нооной муу ухныг хаяад зайлсан гэнэ. Нөгөө
хүн сүг нь ч үхсэн юм байх. Одоо тэр муу ухнын дор омруугаа дээш нь харуулж хэвтэх мухар сүвтэн олдохгүй" гэж нутгийн.хан тохуурхав. Ажваагийн Хөх хэмээгч "цаад муу улаан олгойгоо үнэрмэрийг чинь агтлаад аманд нь хоёр төмсгийг нь чихвэл таарна. Тэгэхгүй бол Ноонойг байхгүй   болохоор  нохой  дээр  ч  болсон  харайна"   гэж

АМРАГИЙН АГУЙ

	Намрын хялмаанд цэхэлзсэн орой. Цагаан үст хэдэн бөртгөр сарлагаа чулуу нүүлгэн эргүүлээд саваагүйтэн агуйн ам руу шагайснаа балтасхийн эргэхэд
	Надаас битгий ай, наашир гэсэн  баргилхан дуу сонсоод зогтусан харваас дөрвөлжин бор хархүү адууных шиг том  цагаан шүд яралзуулан инээж буйг хараад айдас нь үргэв. Яагаад юм бэ хэнхдэг яран чнлгэр цээж түлхИЙЛГЭСЭН тэр нүдэнд дулаахан эр бүсгүйн харцыг өөрийн эрх1'үй номголох нь тэр.
	Агуйд хоёр сайхан морь холбоостой сортолзож эмээлтийн цулбуур эзний нь гар хүрэх зайд сул хэвтэнэ.
	Сайхь эр улайсгасан хавсай чулуунд болгосон хавчлагыг задлаж шарсан махны үнэр цоргиход
	Мах ид гэж хархүү аядуухан өгүүлээд хутгаа хуйнаас сугалж Цагаан үстэд өгсөн хишиг охины арааны шүлс асгам байлаа. Мөнөөх хархүү
	-Явуулын хүнд тогоо шанага гэж юү байхав дээ.
Эхлээд би чамайг энэ Хайрханы лус савдаг нь юм байх гэж бодлоо шүү.
	"Та лустай уулзаж байсан юм уу.
	-Халхын олон сайхан уулаар гэр хийж явлаа. Чам шиг ийм Цагаан Дар-Эх шиг бүсгүйтэй агуйд байтугай айлд тааралдаж байсангүй. Танайх энд юм уу. 
	-Тиим.
	-Зам гудас өнгөрөхөд утаа гарч байгаа харагддаг юм. Тэр байх нь л дээ. Би ч яахав өдөр шөнө хоёр нь солигдчихсон гэхээр хүн л дээ.
	-Солигдох оо?
	-Юу ч гэмээр юм бэ. Өдөр нь нүдний хор гаргаад морин дэл дээр үүр цайлгадаг юм. Танай энэ агуйг "Хөх булуу"-гийн уяа гэдэг байхаа?
	-Та яаж мэддэг юм бэ.
	-Над шиг адуу зовоодог эрчүүдийн үг. Чи хэдэн настай вэ.
	-Арван хэдтэй
	-Галд аргал хийчихтэйгээ л болж яваа юм байна. Аавыг чинь хэн гэдэг бэ.
	-Гэндэн
	-Ээж чинь...
	-Нооной гэдэг байсан юм.
	-Ээ хөөрхий бурхан болчихсон юм уу
	-Үгүй л дээ
	-Тэгээд?
	-Явчихсан юм.
	-Хаашаа?
	-Мэдэхгүй.
	-Яваад удаж байна уу
	-Гурван жил...
	-За даа би ч адууны сураг гаргахаас хүнийхэд бол сохортой адил. Мах хөрчихлөө. Наашаа суугаад хэдэн хэрчим үмхчих.
Цагаан үст тээнэгэлзсэнгүй, харин ч тасамгайрч
	-Таны алдар...
	-Би чинь баруун Алтайн хүн. Манайхан голцуу л хад, чулууны нэртэй байдаг юм.
	-Та тэгээд хаа хүрч яваа юм бэ.
	-Адууны халуун хошуу эргүүлээд алсдаа харина даа. Хол оо хол. Хориод өртөөний газар л даа.
	-Маргааш өглөө би танд цай авчирч өгье. 
	-Уг нь чиний гарын цайг уумаар л байна. Даанч завдал болохгүй нээ. Харуй бүрүй болохоор мордоно. Хайрханы өвөрт хэдэн адуу орхичихсон. Хол замд адуу туухад ул туйрайнаас авхуулаад унд усыг нь тааруулахгүй бол сунгандчихдаг юм. Тэгэхдээ тэнгэртэй мал болохоор. газар хороох нь урамтай л даа. Би яг нэг сар болоод үүгээр дайрна. Тэгэхэд хоёулаа тухтай уулзъя, тэгэх үү.
	-Тэгье
	-Ингэхэд нэр хэнсэн билээ.
	-Цагаан үст л гэдэг юм. Уг нь Гачмаа л даа
	-Харин чи заавал ирээрэй.
	-Заавал, заавал... гээд Гачмаа инээмсэглэн
	-Саин яваад ирээрэй гэчихээд хормой сэгсрэн босч агуйгаас гарав. Тэрвээр араас дуудах болов уу гэж чагнаархсан ч таг чиг. Гачмаа эргэн харсаар урамгүйхэн сажилж явахдаа бүсгүй хүний эрсэхийн гачаалыг анх удаа мэдрэв. Тэрхүү сайхан эрд тэврүүлж эрхлэх юмсан гэж адангатсанаас алцаа нь чинэрэн салайрч нойтогнох нь тэр. Биений юм саяхан өнгөрсөн байтал хэмээн тэрвээр салтаагаа тэмтэрвээс цус биш налхирсан шингэн нэвчсэнд айх, гайхах аль ч учраа олсонгүй.
	Гачмаа шөнөжин атирч, тийрч, хөрвөөж, гал залгин дотор нь шатаж байх шиг бачуурсаар үүрийн харанхуйд нойронд ноёлуулав.
	... Алтайн хархүү эмээлтэй морь хөтлөн ирж Гачмааг
өргөн  мордуулаад хоёул зуузай холбон Асгат хайрханы
шилээр давтал  харанхуй  хавцал  руу хөл  алдсанаа  цав
цагаан  үүлэн дээгүүр хоёул морьтойгоо нисэв. Үүл атгахад
хөвөн зөөлөн агаад морин туурайгаар өмрөн унаж байх
нь гайхалтай. Тэгтэл хоёр том хар Тас шувуу шуугин ирж
Гачмааг шүүрэн Асгатын цохион дээр авчраад гэдсий нь
хүү тахахад Гачмаа чарлан сэрэв. Хамаг бие нь үерийн
зурам  шиг шулбайжээ. Гэдсээ илж үзээд бүтэн байсанд
баярлаж "ёо ёо" гэж гиншив.
	Өрхний хошуу тоонын даага ташуулах зайгаар одод гялбалзан гэгээтэх нь үүр цайсан, сар хээр хоносон хоёрын 
л нэг дээ гэсэн бодол бүсгүйд сэртэсхийн босч гарав.
	Үүр тэмдэгрэх төдий. Харин арван тавдын сар мэлтийнэ. Тэнгэрт бөртийх үүлгүй, хаа нэгэнтээ од харван нөгөө одныхоо өвөрт орох мэт замхрана. Тэртээд гялбалзан зугаалах одыг харахад үнэхээр атаархам агаад далавчгүйдээ гонсойв.
	Гачмаа үүнээс хойш өдөр бүр агуйн амаар шагайх боловч харанхуй мухраас хургасан жавар сэнгэнэж лагширсан хөв чийг үнэртэн зэвэр даасаар. Тэрвээр сарын болзоогоо санагалзан хоногийн нэг чулуу зээглэн өрж хүлээсээр. Тэгсээр гучдах чулуугаа барин агуй шагайвал нар гарах шиг гэгээ татан Алтайн хархүү аанай л яралзтал инээсээр угтан
	-Сайн сууж байв уу.
	-Сайн
	-Намайг хүлээв үү
	-Та яасан удав аа
	-Хэлсэн үгэндээ арайхийж амжлаа шүү
Охин бяцхан ширмэл эсгий уутнаас домботой цай гарган аягалж
	-Хөрчихөө болов уу хэмээн хоёр гардан барив.
Хархүү цайг амтархан уугаад тохойчин богцоо уудлангаа
	-Энэ муу богцонд ам цавлах гүзээтэй ус, аяганы хийцхэн авч явдаг юм. Хол замд өлсөхөөс цангах хэцүү гэснээ чи чинь үйл үртсэнд гайгүй биз. Би чамд ганц тэрлэгний өнгө дотор авчирсан юм хэмээн цэнхэр дурдан нимгэвтэр даавуутай өгөхөд Гачмаа ёсорхон авч энгэртээ наан инээвхийлээд Хархүү түүнийг тэврэхэд хажигласангүй цээжинд нь яргахдаа хамаг бие нь халуу дүүгэх атлаа осгох мэт чичрэн суун туслаа.
	Сайхь эр бүсгүйн хөхийг том гараар атган хажуулдуулаад өмдний нь тугалчилсан суран тэлээг тайлан шувтлахад "яанаа, би тэгүүлж үзээгүй шүү дээ" гэсэн мөртөө нойтогносон салтаагаа алцайсхийв. Хархүү аяархан хөрвөсхийн мордоод сүвийг нь чивний үзүүрээр гижигдэх мэт оролдож байснаа аажуухан амсардуулсаар
гэнэтхэн түлхэж орхив. Охины аарцаг цуурах мэт өвдсөн
боловч  шүд зуун тэсэж алхиулан салахын түүс болж байтал
сайхь эрийн нөгөөдөхөөс ямар нэгэн халуун юм садрахад,
охин ч бас тийнхүү юмыг өөрийг мэдэлгүй тосгуулав.
	Бор гэгээ татмагц хархүү явахаар болж
	-Гачмаа минь арван тав хоноод би ирэх үү
	-Тэг...
	-Намайг Хадхүү гэж байгаарай... Цагаан үст гэр
рүүгээ гэлдэрсэн  боловч алцайж явахгүй бол салтаа нь хөндүүрэлсээр арайхийн  харьж орон дээрээ бүхэл хэвтэв. Гэндэн гэрийн бараа харах алдаг  оног болж үүлгэртэн тэнэх болоод удаж байгаа учир түүнийг тэр үгүйлсэнгүй.
	Аяга цай, бас арван тавдах чулуугаа атган агуйн үүдээр шагайвал Хадхүү агуйн хананы орвон сэрвэн хадан дээгүүр хонины мах загсаачихсан, бас нөгөө хавчлагын 
сайхан үнэр сэнгэнүүлэн угтав.
	Энэ удаад тэр хоёр бишүүрхэлгүй тэврэлдэн озолцож, галзуурсан жараахай наадуулав.
	Цагаан гэгээ тасрахтай уралдан Хадхүү явах болж загсаасан махыг шуудайлан
	-Арван тав хоногтоо би амжихыг бодъё Чи наад үмх махаа хүргэхийг бодоорой гэж үүрүүлж өгөөд мордов. Бас л хоёр сайхан морь чиг, түрүүчийн унаа нь биш болохыг охин анзаарав.
	Сард хоёр удаа уулзаж тэр тоолон эгшээ хагсаа тайлж, сац бас мах гурил будаагаар тасрахаа байж хоёр
үнээгээ шувтран Гачмаа өлсөхийн зовлонгүй өнгө засаж амьхандаа Хадхүүг санахаас өөр зовлонгүй, жаргалтай байх болжээ.
	Гэндэн хааяа ирж гэдэс гарах боловч хаанаас олсон, хэн өгсөн хоол унд вэ гэж асуухгүй болтлоо орон гэртээ хүнийсжээ. Энэхүү гавалтсан эр зовлонгоо бус ялаа дааж ялан дуугаа хурааж гөлрөө болсныг өр нимгэлэн өрөвдөх хүн төдий л үгүй атлаа "өмхий ухна" баашилж байгаагаас бус дотуур тамиртай санаа явдал хоёр нь хазгай хүн шүү  юм биш гээд үл тоомсорлоно.
	Нэгэн цагт Дамбий зааных гэж явсан айл, голомт залгах хүү хөл хучих охинтой боллоо хэмээн хөөр болж асан үе өнгөрч ухна Гэндэнгийн нүүрэнд ийнхүү чагтга өнчирчээ.
	Хэзээ нэгэн цагаас "Хөх булуу" гээч сайн эрийн нэрийг авч үлдсэн тэрхүү цөмөрхий хадан хунхуй ийнхүү амрагийн агуй болжээ.

УХНА ИДСЭН БООХОЙ

	Хоршооны саравчны ар ёроолд хэдэн хомоол унгатган гараа гөлчиж суутал
	-Муу ухна чи хоршоо шатаах гэж байна уу хэмээн араас нь шөвгөр гутлын хатуу улаар тийрэхэд Гэндэн шургааган хашаа мөргөн нүүр нь улаан нялга болов. Тэрвээр алгаараа цусаа арчиж харвал хамгаалахын гэх боохой Раднаа ташаа тулан зогсож буйг хараад гайхшран долилзов.
	Раднаа түүнийг заамдан захиргааны гэрийн үүдээр чирч ороход зарлага Совд огло үсрэн
	-Үгүй ээ энэ чинь... гэвэл Раднаа
	-Энэ муу эсэргүүн хоршоо шатаах гэж байгаад баригдлаа цусаар тээгэл гэснээ Гэндэнд
	-Хэнээс даалгавар авсан вэ гэхэд цочирсоноос болоод ухаан нь онгосхийсэн бололтой.
	-Чамаас...
	-Аа тийм үү. Ардын засгийн төлөөлөгчийг чи гөрдөх санаа байна уу
	-Засгийг биш, боохойг... гэж хэдэрлэхэд Раднаа уурандаа улайсаж
	-Чиний яс цус хутгасан ял чинь багадаа юу. Бас тэр муу амьтнаа чи алсан уу. Тэр чинь эрэмдэг ч гэсэн хүн. Чамд бас хүн амины хүнд ял тулгана.
	-Төрсний эцэст үхдэг биз дээ. Чи мөнхийн уе уусан юм уу.
	Өнөөдөр хувьсгалын эсэргүүнүүд нохой хоншоор
өндийлгөж хорлон сүйтгэж галдан шатааж байна. Хар шар
пидаалуудын гар хөл болсон шаарнуудыг бид үндсээр нь
сөнөөх болно... Мэдэв үү. Чи ардын улаан засгийг юугаар
солих гээд байгаа юм бэ.
	-Богдыгоо л залмаар
	-Тэр муу тэмбүүтэй сохор тангад чинь аль хэдийн тээрхий нь гөгийрөөд булуулсан. Олоо байцаалт явуулна. Овог, нэр, нас?
	Чи мэднэ шүү дээ.
	Танайханд цагаан Бароны цэрэгт явж байсан хүн бий юу.
	Манай муу аав, танай аав л...
	Чи битгий худлаа хуц.
	Мэдсээр байж юу гэж хэл ам татлаад байгаа юм бэ.
	-Чиний лам багш хэн бэ. Богдын шавь
	-Үхэж хэвтэж юун богдсог цусаар тээгэл мэр вэ. Чи ямар санаатай хоршоо шатаах гэсэн вэ.
	-Дулаацах санаатай.
	-Совд чи үүнийг хүлээд хаячих. Оргуулж боегосон байвал толгойгоороо даана шүү...
Совд түүний хоёр гарыг шидмэсний тасархайгаар ард нь холбон ханын амнаас уяхад
	-Чи ингэж домнохоо боль. Хар гэрт байгаа эсэргүүнүүдтэй хамт хорь. Маргааш аймгаас машин ирж ачна гэснээ ташаан дахь нагаан буугаа сугалан Гэндэнгийн хулхинд тулгаад
	-Би сум цөөтэй. Чамд гарздаад яахав. Олон сумтай газар очоод нэгий нь аваарай гэж шүд зууснаа халимагаа хойш шидэн, эсгий үүдэнд орооцолдон гарав.
	Совд шанага уе сарвайхад Гэндэн булаах шахам авч хэд залгилаад сүүлчийн балгаар нь нүүрээ булхан хормойгоороо шудран цусыг нь загалтуулахад Совд
	-Гэндэн минь чи юу гээчийг л хийгээд явна даа.
Ухаан санаа чинь зүгээр үү
	-Нэг л бөглөрөөд... зовлон горойгоод... Нар дуунай гэдэг нь юм байлгүй. Харин сая боохойд ноцуулаад онгойчих шиг болох юм.
	-Хахсан хүнийг шил рүү нь дэлсдэг л гэж дуулсан юм банйа.
	-Харин тийм ээ. Түдсэн хүүхдийг буу тавьж гаргадаг ч гэдэг.
	-Боохой тэгвэл чамайг маарамбадаа шив дээ.
	-Хай нохой долоо. Үрэл үмхүүлэх юм байгаа биз. Чи юу эс андахав, би ч хүрд нь буруу эрэгчихсэн золиг толгой. Энэ засаг элбэг тугалагнаасаа залчиулвал, нартын нажидаас сална биз. За чи намайг тэр ижилд нь нийлүүлээд өг. Цаад лүд чинь ирээд хяргачих гэвэл чамд бас гай болно. Хар гэр гээчид нь ямар үйлтэй амьтад байдаг юм бол доо.
	-Чиний тэнихгүй хүн байхгүй. Манай хошууныхан. Дошгин цоохор ноёны гавыхан, бас тайж майжхан...
	-Надаас бусад нь эвэртэй үхэр байх нээ...
	Совд долоовороороо амаа шөргөлж тохьсон нь гаднаас чагнаж байхаа ядахгүй гэсэн дохио хэмээн Гэндэн гадарлав.
	Хар гэр гээч нь харуултай. Тэр нь шодон хэмээх Даваа аж. Тэрвээр хүрээ хийдийн бараа харсан ч санваарсаад байх юмгүй өөрийгөө хувраг гэдэг байснаа болиод "хувьсгалын болвол" гэж цахиртаад цаана нь хэлэх юмгүй болдог сэвсэрдүү амьтан. Хүмүүс түүнийг энэ муу шодон гөлөг, чоно дагаж зоолох санаатай хэмээн боохой Раднаагийн доодохыг долоох шахан долдгонож явааг нь шоолох боловч дотоодыг хамгаалахын тандуул туршуул болсныг үл мэднэ. Түүний дэргэд Раднаа бол цагийн салхи эрт залгисан нэгэн үе Богдын хүрээгээр эргэлдэн сураг тасарснаа сүрхий сүлбээлж "тархиндаа таагчигтай, ташаандаа нагаантай" болж, албаны сүр далайлгаж яваа зайтай толгой. Раднаа түрүүхэндээ Дошгин цоохор хэмээх хошуу ноёны зээ охин Дагиймааг эргүүлэм аядаж тэнгэрийн   умдаг атгах санаатай хамар сөхөж аснаа цаадах
нь нэг нүдээр үзээгүйд пийдаалыг эсэргүүцэн хаясан мэт
ярьж явдаг аж. Харин одоо"дураараадургиж,дундмахаараа
жаргана" гээч   болж   нутгийн   хүүхнүүдийг   олигчлон
тэлчлүүлж яваа гэлцэнэ. Заримд нь бүр буу тулган өмдий
нь шувтлуулсан дуулддаг аж. Гэвч "боохойд бариулсан"
эмсийг хань нөхөр, эцэг эх хэн нь ч гэм тавихаас нь айж
амаа хамхивч дотроо зүхнэ. Боохой Раднаа энэ нутагусны
гэвч хошуу сум гулсан, явуул суугуул нь мэдэгдэхгүй, хот
эрэгдэг саарал шиг сүүдэгнээд үргэлж хүний муу үзэх гэж
явдаг  болохоор хүмүүс түүнд хээрийн нохойн хоч зүүжээ.
Раднаа бол энэ нутгийн шавь захын анжгай Дамба
хэмээгчийн том хүү. Тэрвээр ганагар нуруутай, бие хаа
сайхантай  давхраагүй хонин бор нүдтэй, сэргэлэн агаад
сээрдүү зантай нэгэн. Хүмүүс түүнийг хүүхнүүдийг хүчээр
эдэлдэг    гэх   боловч   ачир   дээрээ   өөрсдөө   сээтэгнэж,
бухссан  гунж шиг бөгсөө өгдөг нь олонтаа. Тэр нь ч бас
аргагүй. Раднаа Хайрхан сумандаа сайхан эрчүүлийн нэг
л  дээ.
	Сумын төвд хүмүүсийн "булуу" гэж нэрлэдэг хагас
тоонын  даацтай  ачааны  тэрэг  ирэхэд хүүхэд багачуул
голцуу  шавааралдан тэргэрхүү дугуйтай атлаа хөллөгөөгүй
давхидаг, амьтай амьгүйн завсрын  гэмээр хачин эдийг
шохоорхов.
	Раднаа тэднийг '"холдоцгоо"  гэж зандрахад ихэнх нь үргэсэн зээр шиг бут үсэрч хэвлүү харцуул хэд алхаад
эргэн  ЗОГСОВ.
	Хар гэр хэмээх гэр-шоронд хоригдож байсан арав
гаруй хүнийг нөгөө чийчаанд ачиж, жадтай буу бүхий хоёр
харгалзагч ард нь, боохой Раднаа бүхээгт нь ашлав. Тэгтэл
чийчааны  эзэн  тахир төмөр  барин  хачин тэрэгнийхээ
хоншуур руу шааж эргүүлэхэд пир пар гэснээ хошногоороо
утаа гургиж овгонон салганав. Удалгүй унгаж байгаа мэт
өмхий тургиад нөгөө гайхал тоосоор булан арилах нь тэр.
Түүнийг харж зогссон хэвлүү харчуулын нэг нь:
	-Овгонодогийг нь Раднаа гуай заасан байх аа. Галзуу Долзоо л тиймэрхүү юм хэлсэн дэг.
	-Юу гэж?
	-Раднаа гуай Долзоог гөгөж л дээ. Тэгээд чи чинь гүзээтэй ус шиг ялхайж хэвтээд... олигтойхон овгоноод өгөөч. Хүрээний хүүхнүүд хонуудаар гөрөхөд хоёр өгзөг нь орны банзанд хүрдэггүй юм гэж аашилсан гэнэлээ.
	-Худлаа бийтгий шаа. Галзуу Долзоо чинь ёстой ганжин хаавт байхгүй юү.
	-Баян айлын охин хураалганаас хэдэн мал авч үлдэх л гэж...
	-Тэгнээ тэр. Тэднийх дошийж үлдсэн гэнэлээ.
	-Чалхаа гуайн охин гартаа бүлтэй ганхал чивий нь мушгиж татаад тасалчих шахсан гэнэлээ. Түүний хонзонгоор хоты нь харлуулсан юм байх.
	-Муу новшийг хялгасдах юмсан
	-Хялгасдах гэж яадаг юм бэ.
	-Боожгойны нь ёзоороор адууны сүүлний хялгасаар ороогоод "байх уу чи" гэхэд баргийн эр хүн шалчийдаг гэж байгаа гэхэд бүгд нулимсаа арчин ангалзан инээв. Тэднийг анзаарсан Совд
	-Үхсэн үлийндээ инээгээ вэ. Нэг хэсэг нь амь алдах гэж ачуулж байхад... гэж зандрахад сөргөөх хүн гарсангүй.
	Совд хэмээх шар хууз бүхий энэ эр гандсан дов шиг гэмээн түүнийг сондуул хэмээн хочилж л дээ.
	Совд удмаараа тарчиг татагхан, сэтгэл хоргомжгүй нэгэн. Эхнэр Даарий нь зүс нийлж, зүйдэл тааруулсан юм шиг шар авгай. Эднийх хоёр охинтой. Охид нь айлын тогоо барьж хүний хоол иджээ.
	Аян жин тээх, нутаг сэлгэх идэш хийх гээд бүл мөхсдөх бүрдээ нутгийнхан Совдыг гарын үзүүрт дэлдэж сүүлдэнэ. Тэгээд хариуд нь алга цайлгаж идэх уухаасаа илүүчилдэг болохоор ам тостой.
	Сумын дарга шаазгай хэмээх Мэдэржав гарын дорыг бодож түүнийг зарлагад тохоон аминдаа зөв албаны хүн болгожээ.   Гэвч  төрийн  хэрэг  явдалд  учир  мэдэх  юм
нэхээхэн  бээр  үгүй.  Харин  өнөөдөр сэтгэл тавгүйтэж Чойдон багшийн умгар гэрийн үүдийг татав.
	Ном судар шагайж суух ганц бие өвгөнтэй тэр ходий агаад үг сонсох дуртай. Совд:
	Нөгөө боохой Раднаа өнөөдөр баахан амьтан ачаад явлаа. Аймагт аваачиж нядаан буу хийх бололтой үйлсээ алд!
	Тэгсэн гэнэлээ. Чи бидний үзэх юм эхлэж байгаа нь тэр дээ. Төр самуурахад хотны нохой хонь барьж идэх
ч гэж бий..
	Нөгөө муу ухнан Гэндэнг аваад явчихлаа шүү дээ.
	-Яалаа гэж?
	Хоршооны хашааны ёроолд хомоол унгатгаж гараа гөлчиж суусан юм байх.
	-Цаадах чинь үг дууч үгүй гөлрөө болсон юм даг уу.
	-Эхнэр нь эхнэр ч гэж дээ, дүү нь хаяад явчихсан. Нөгөө татанхай амьтан нь үхсэн юм байх. Тэднийх ч хөмөрчихлөө л дөө.
	-Цагаан үст охин нь байгаа биз. тэр нь ажилд айхавтар, цовоо цолгин гэж дуулддаг юм. Гэндэн ч буцаж ирэхгүй л болов уу.
	-Охинд нь дуулгадаг юм билүү гэж бодоо...
	-Эргэж ирэхгүй гээд ч яахав. Мөд гэрийн бараа харахааргүй хол аваад явчихсан гэсэн шүү юм цухуйлга л даа. Эх нь хаачсан бэ.
	-Би ч багцаагий нь мэдэж байна. Хэн хүнд үг алдаж болохгүй гэж захисан юм.
	-Энэ дээшээ цагийн хээнгийг харж байгаад үр эх хоёрын элгийг тэвтээхсэн дээ.
	-Мөч богинодоод л байна. Цаад муу Гэндэн чинь
"богдыгоо залмаар байна" гэж Раднаагийн өөдөөс хэдэрлэсэн шүү.
	-Хараач гэм. Богд хэдий харийн хүн гэвч халхын тогооноос хар нялхаараа амхарсан болохоор сүрхий өөриймссөн гэдэг юм.Хятадыг хөөж улс гэрээ төвхнүүлэхэд, манайхны хэдэн чамбай нь ноёдтой санаа нийлж хүчин зүтгэсэн дээ хөөрхий. Харин одоо шинэ богд тодруулах гэснээс Чингис хаандаа залбирсан нь онох вий.
	-Тэр Чингис хаан гэдэг чинь үлгэр юм байгаа биз дээ.
	-Үлгэртээ үнэн үлгэр. Үүнийг түүх гээд байгаа юм. Дэлхийг хураасан тэр их хүнийг төрийн хойморт тахих ёстой.
	-Раднаагийн хэлэхээр Нээнэн, Шатаалин ч гэнэ үү орос бурхантай болсон гэх юм.
	-Ленин, Сталин гэдэг чинь баатар цагаан хааны сэнтий эзэгнэсэн оросын хаад гэнэлээ. Харийн шүтээн булаацалдвал газар алгадна. Манжийн хааны бойвог үнсээд манайхан хожих бүү хэл хохирсон шүү дээ.
	-Над шиг харанхуй толгой учрыг нь олох гээд ч ухаан хүрэхгүй.
	-Ухаан богино гэхэд санаа урт явахыг бод Совд минь.
	-За. За ч гэж дээ. Миний санаа суналаа гэхэд сумын төвөөс холдох уу даа. Ямар ч гэсэн Агуйтын ам орж Гэндэнгийнхээр шагайдаг юм билүү.
	-Тэгж үз. Ядарч явахад тус багаддаггүй  юм.
	-Мартсанаас та нөгөө Богдын хүрээ рүү яваад сар болдог чинь болоогүй юу.
	-Санаа л байна. Судар ном олсноо үзүүлж өөртөө байхгүйг сөхөж хардаг шуу юм...
	Совд Гэндэнгийнд ороод цай амсах зуур ханын толгойд хэцэлсэн хонины махан 5орцыг хараад
	-Ашгүй хоолтой байгаа юм шив дээ.
	-Явуулын хүн хайрласан хишиг. Түүнээс биш манайд юу байхав дээ.
	-Би чамд хэл дуулгах гэж ирлээ. Баахан амьтныг аймаг руу аваад явсан. Аав чинь ч бас...
	-Яах гэж...
	-Ажил алба залгуулахаар алс хол явах юм даг уу. Ойр мөддөө ирэхгүй байх шүү.
	Совд гуай та ээжийн сургийг гаргаж өгөхгүй юу. Чих тавихыг    бодъё.    Чи    хэрэг    гарвал    ахдаа хэлээрэй..
Совд, Гачмаа хоёрын сольсон үг ердөө л энэ. Харин
	Совд дотроо  "Энэ  муу охин  орж  гардаг хүнтэй  болж .
байгаа даг. Нас нь ч овоо боллоо. Жаргалаа байг гэхэд зовлон хуваах хүн түшээсэй" гэж бодон хөөрхий охиныг
өрөвджээ.
	Агуйтын амыг уруудаж явахдаа Совд хэдэнтээ эргэн харж хүний мөс нь хоргоджээ.

НЭРГҮЙ ОХИН

	Хадхүү Гачмаа хоёрын энэ удаагийн уулзаа анхны цаснаар тохиов.
	Гачмаа дэгдэлзэн гүйж ирсэнгүй, хөлөө чирсхийж аажуу алхсаар агуйн ам руу шагайснаа Хадхүүгийн хажууд
сууг тусахад Хадхүү:
	-Чи яагаав, бие чинь зүгээр үү гэхэд Гачмаа түүний гарыг сулбуухан атгаж гэдеэн дээрээ гулсуулаад
	-Юу  ч   мэдэгдэхгүй  байна уу  гэхэд Хадхүү  нөгөө
сайхан инээд цалшаснаа үг дуугүй гал ширтэн санаа
алдлаа.  Тэрвээр баярлаагүйдээ бус  "одоо яадаг билээ"
гэсэн огцом бодолд барьц алджээ. Тэгсэнээ Гачмаагийн
толгойг том гараараа илбэж
	-Амьд улс байна, арга эрнэ дээ.
	-Газар холын чамайг би уяад яахав дээ гэж бодох юм. Гэтэл эх маань сураггүй, эцэг маань баригдаад аймаг руу ачуулчихсан дуулдана.
	-Яалаа гэж?
	-Мөд ирэхээргүй холын ажилд хөөгдсөн юм байх аа.
	-Юу л бол. Энэ засаг чинь аваад явсан хүнээ амьд өгөхдөө харам гэдэг дээ. Гэхдээ муу ёролхоор өлзий бодож л суухаас... Ээжийн чинь сураг гарахгүй л байна уу.
	-Үгүй ээ. Совд гуайд л захисан. Хэл ул чагнаж байя
л гэсэн юмсан. Ойрдоо уулзаж чадсангүй.
	-Тэр чинь юун хүн юм бэ.
	-Сумын зарлага л даа. Мань мэттэй адил ядмаг айл.
	-Хаана нутагладаг юм бэ.
	-Сумын дээд хоолойн дэрснээс гардаггүй, ганц хар гэр.
Хадхүү явахдаа товууцасхийсэн хонины мах хэдэн мөнгөн төгрөгтэй орхиод
	-За Гачмаа минь. Цаг хавчаад цааш нааш явдаг хөл хумигдлаа. Урь унатал тэсдэг юм шүү. Би заавал эргэж ирнэ гэж хэлээд нүүр нүдгүй үнсээд мордов.
	Хадхүү Хайрханы өвөрт орхисон азарга адууг хөөж сумын төвийн дээд дэрст хоолойд орхизноод шөнийн түнэрт үл мэдэг гал сүүмэлзэх ганц гэрт буув. Гэрийн эзэн улаан шаргал юм уу гэмээр хууз эр дээлээ нөмгөн хөдөрч аяга ёроолдон бүхийд мэнд уе мэдэлцээд
	-Танай алдар Совд гэдэг үү гэвэл
	-Тиймээ. Хүү хаа хүрч явна даа.
	-Зам зуур яаруухан явна. Хэдэн адуу захих гэсэн юм. Хоёулаа гарах уу...
	Хадхүү хоёр ч хос морьтой явааг Совд анзаарав. Сайхь эр мориныхоо тушааг тайлап Совдыг дагуулж хэсэг адуун ы захад аваачаад
	-Энд ганц азарга адуу бий. Хэдэн гүү, байдас, голцуу үрээ дээ. Уг нь зүүн аймгаас шөрмөс бодож авсан юм. Гэтэл цаг хавчаад туувар даахгүй нь шиг бай на. Та эдлэхий нь эдэлж идэхий нь иднэ биз. Би танд өрөлхөхгүй. Эзэн нь ирж аваагүй л байна. Холын хүн гэсэн дээ. Ажил явдал нь амжихгүй байгаа юм болов уу гээд сууж байна биз. Харин нэг юм аминчилж захъя. Энүүхэн Агуйтын аманд ганц бие охин байдаг юм байна. Хөл хүндтэй бололтой. Та түүнийг эргэж тойрч, тойлж байхыг бодоорой. Мартсанаас эцэг эхийн нь сураг гарахгүй юм уу.
	Совд гэнэтийн энэ явдалд тулгамдан
	-Үгүй л байна гэж түгдэреэнээ эцэг нь ч эргэж ирэх нь өнгөрсөн дуулдана лээ.
	-Эх нь... ?
	-Эх нь баруун хошуунд айлд зарагдаж явсан сураг нэг гараад чимээгүй болсон.  Цагаан үст охин хөөрхий надад  захисан л даа. Би гэдэг хөл бэл богинодоод... гэж Совд үг алдав.
	-Совд гуай минь тантай эргэж уулзахдаа тав тухтай ярья.  Та тэр муу охиныг эхтэй нь уулзуулахыг бодоорой. Ээ дээ  тун хичээгээрэй гэчихээд харанхуйд шурган харах бараа тасрав.
	Совд түүний хойноос харзнан зогсохдоо Гэндэнгийнд хэлхэж
 хатаасан хонины борц харснаа санаж эзэн нь энэ
хүү байх нээ гэж багцаалав. Харахад нүдэнд дулаахан гүдэсхэн энэ сайхан эрийг ядахдаа нутаг уены нь тэрвээр асуусангүй. Саин эрийн шийр биз гэж бодсоноо гэртээ ороод.ч гэр бүгдийг хэлеэнгүй.
	-Харанхуй шөнөөр ирээд хар ажил удчихлаа гэм. Азарга адуу лаахайдаад орхичихлоо. Алдаж асгавал яадаг шуу билээ гэж үглэхэд эхнэр нь
	-Газар хаанахын хэн гээч хүн юм бэ. 
	-Тэрий   нь   асууж   чадсангүй.   Яаруу   бачуу   яваа бололтой  юм.  Энэ дээшээ ирж авах юм байх. Өөрийн юм шиг эдэлж идээрэй гэнэ билээ. Урд насны ерөөл юм болов  уу даа гэсхийгээд өнгөрчээ.
Боохой Раднаа хамгийн түрүүнд 
	-Танайх чинь адуужаа юу гэж асуухад нь -Адуусхаа алд. Ялтай болчихлоо.  Баруун аймгийн нэг хүн орхизноод явсан. Хурдны хорхойтой юм байлгүй. Зүүн зүгээс удам сэлбэх гэж авсан бололтой юм билээ. Хөлсөнд нь сарваан байдас ав гэнэ лээ. Тэрнээсээ эссэн юм болж цаг хавчвал яадаг шуу юм билээ. 
	-Хар мөртэй юм биш биз
	-Хэн мэдэхэв. Цасан дээр цагаан адууны мөр ч хар л байдаг даа гэж мушийжээ. Үүнээс хойш сондуул тавиул адуу харж шанд нь өвөл зулгаах зовлого авсан юм гэнэлээ гэсэн яриа тарахад хэн ч хэрэгшээсэнгүй.
	Совд айлаас ачлага гуйж Агуйтын аманд Гэндэнгийн
хаяанд гэнэт буухад хүний мөрөөсөл болсон Гачмаатүүний өвдгөнд сөхөрч цорхирон уйлжээ. Өнчрөл ганцаардалд гундан цээжиндээ багтаж ядтал богшоосон зовлон ийнхүү хөөрхий бүсгүйн нулимсаар гадагшлав. Сац бас Совдын гэргий Даарий авгай түүнийг тэврэн үнсээд "Миний охин битгий уйл. Ажаа, бандгай хоёр нь ирлээ" гэсэн нь бүр аван хайлуулжээ. Энэ хоёрхон үг түүний зүрхний шархыг анагаах ер бусын элгэмслийн илчээр бүлээцүүлэв.
	Совдын гэр барааг гөвхнөөгөод хойно өмнө нь гүйх зайд загалан Гачмаа цай шөл залгуулсан нь тэднийг бүр ч ивэлгэж:
	-Ээ буянаан дэлгэр гэж Даарий дуу алдсан бол Совд шинэ идээ амхарч ихэд таашаан
	-Цай цүйнд хүний санаа байдаг гэдэг. Охин минь баруун гараа гаргаж шүү гэж өхөөрдөв.
Гачмаа баярлахдаа үгээ зүйж ядан
	-Би хад... хад гэнэ шүү. Та нартайгаа өнөөдөр ингээд сууж байна гэж санаагүй шүү гэхэд Совд
	-Харин тиймээ. Санаандгүй юм болох юм гээч. Төлдөр харанхуй шөнөөр манайд нэг хархүү ирэв шүү. Нүдэнд дулаахан улаа бутарсан сайхан хүү. Тэгээд урь унатал харж хандаж, еөрийн юм шиг унахаа унаж идэхээ иднэ биз гээд орхидог байгаа. Азаргаар адуу шүү. Энэ хайрханы хоёр хажуу, энгэр нь адуунд чухам л нутаг хойно хүний сайхан буяныг онд оруулъя гэж бодлоо.
Гачмаа үл мэдэгхэн ичингүйрч цагаан гэзэгнийхээ үзүүрээр оролдонгоо
	-Ямар сайн хүн бэ. Холын хүн үү гэж үг өдөөхөд Совд
	-Холын хүн гэсээн хөөрхий. Чамайг дурсана билээ. Ганц нэгийг нь тумбай гунж болгож цугаараа цохиж иднэ дээ гэхэд Даарий
	-Энэ чинь чамайг дурссан гэж одоо л хэлж байна. Манай Совд бүтэн бодоод хагас хэлдэг хүн шүү гэж өвгөнөө догиов.
Гачмаа жуумалзасхийсэн ч үг алсдангүй.
Совд өглөөгүүр адуугаа эргэж өдөрт сумын төв рүү шогшино.   Зарлага гэдэг аргал уены үхэр шиг амар заяа
үзэх нь үгүй. Нэгэнтээ Совдыг явсан  хойгуур  Гачмаа тэднийд ороод
	-Даарий ажаа би нэг юм хэлэх гэсэн юм.  Ичээд. байна гэж нүүрээ дарав.
Юунаасаа   ичихэв   дээ.    Бүсгүй   заяаны   бидэнд биенээсээ нуух хаах юм байхгүй. 
	-Тийм л дээ. Тэгэхдээ л...
	-Залуу зандан  явахад юу эсийг үзэх вэ. Ажаа нь
тэр бүхнийг тойрч гараагүй. Намайг чам шиг явахад энэ
Совд, бас нэг хархүү эргүүлэх л дээ. Уг нь би цаадахад
нь талтай. Совдоос зугтаах. Тэгж явсаар нэг л мэдэхэд
энэ муу өвгөнийхөө эрхэнд орчихеон юм. Тэгээд муу юм
болоогүй  ээ хөөрхий. Ядмаг ч гэсэн утаатай. үр хүүхэдтэй
болж л явна.
	-Ажаа минь миний гэдэс нэг л эвгүй оргиод байх боллоо.
	-Ажаа нь үзье дээ гэснээ түүний гэдеийг илбээд
	-Ээ буянаа дэлгэр. Хөл хүндтэй юм байна шүү дээ. Эцэг болох хүн нь эргэж тойрдог юм байгаа биз дээ.
Их холын хүн л дээ. Хааяа нэг ирдэг юм. Одоо ч мөдгүй байх аа.
	-Ээ буянаа дэлгэр. Энэ адууны эзэн байх нээ.
	-Магадгүй. Хамгнйн сүүлд ирэхдээ танайхыг заалгаад
явсан   ЮМ.
	-Тэгж таарнаа. Чамайг дурссан гэж өвгөн нэгүгалдав
даа.   Миний охин хамаагүй гүйж харайж хальтарч унав аа.
Хад асгатай газар хэцүү. Тэгээд ч энэ сарлаг гэдэг мал
адармаатай газар эрж явдаг амьтан. Бид хоёр цаад хэдийг
чинь ойртуулж байя. Хавар тийшээ л хөнгөрөх болов уу.
Тэр болтол бараа сураг дуулдана биз. Эм хүн яахав тээдэг
төрдөг нь  ёс. Битгий зов. Хааш хэрэг болбол ажаадаа хэлж
байгаарай.  .Миний муу ээж намайг залуу зандан явахад
бие давхар хүний таван цээр гэж цээжлүүлж байсан нь
санаанаас   гардаггүй   юм.   Суухад   хэлбийхгүй,   хэвтэхэд
гажихгүй, зогсоход галжийхгүй, ам гашуунгүй, чих хов живгүй гэдэг. Чи тулгар хүн үүнийг санаж яв гэжээ.
	Даарий Совдыг ирэхэд учиг дуулгавал
	-Хэ хэ. Чи охиныг шөлний юмтай байхад анзаараагүй юм уу гэсхийжээ.
	Гачмаа орондоо орсон хойноо гэдсээ аяархан илж "Ямар хүүхэд гарах бол, Хадхүүтэй л адилхан байгаасай. Яаж баярлах бол? Хадхүү маань том гартай болохоор нэг л алганд нь багтах  байх даа. Аав нь нэр өгнө биз. Тэдний нутгийнхан хад, чулууны нэртэй байдаг гэсэн... гэхчлэн гэгээн сайхан мөрөөдлөөр өөрийгөө зугаацуулав.
	Хавар нь Гачмаа төрөхдөө арай л амь алдчихсангүй. Даарий байсан тулдаа үнээний бүлээн сүү, давстай уе оочуулж илж таалсны хүчинд хойдохы нь түдээг гаргажээ. Гачмаа охин төрсөнд дурамжхан байсан ч Хадхүүтэй л адилхан байгаасай гэж тайтгарчээ. Харин нэр өгөлгүй эцгий нь хүлээхээр шийдэж хүн асуувал "хөөт" гэдэг юм хэмээн хамарт нь түрхсэн хөөг заан дүйвүүлнэ.
	Нэгэн шөнө Агуйтын амыг тумлайдсан хуй салхи босч овоохойг нь авч хаямаар болоход Гачмаа чагтганаасаа зууран Бурхан минь гэж чарлан золтой л үнхэлцэг нь хагарсангүй. Гэтэл Совд гадаа байгаа бололтой салхины нэгхэн чөлөөнд "Ганц гэрийн гадуур хоёр гэрийн хоорондуур, долоон уулын цаагуур, дов шороон доогуур хай хэг" гэж хашгирхуйд Асгатын цохио цуурайлж төдөлгүй салхины хөл холдов. Гачмаа нулимсаа арчин инээж, ийм сайхан айлтай бид хоёр юунаас ч айхгүй хэмээн өөртөө шивнээд "Тэнгэр манай бандгайн үгэнд ордог юм байна" гэж хөөрөлхжээ.

ХОЁРДУГААР БҮЛЭГ

ХУЙХАЛСАН ГУРВАН ТОЛГОЙ

	Хөхөлбөр дэрс олойртсон задгай хоолойн хажлаганд
малгайн жинс   ШИГ   ШООрОЙХ  ХадаТ ТОЛГОЙН   ӨМНӨ  ТЭГТЭД
ундуй   сундуйхан   гэрүүд,   хөсөрсөн   хар   модон   ховол
дээвэртэй  хэдэн тойнтрог байшин бөртийнө.  Энэ бол
саявтараас буурьлаж буй Хайрхан сумын төв аж. Уг нь
Асгат гэж   нэрлэхээр  товлож  байсан   боловч,  дошгин
лустай  хэмээн нэрлэхээс цээрлэдэг учир ийнхүү Хайрхан
сум хэмээн тойруулсхийн оноосон  юм санж.  Газрын
цагааныг  харж ханаа дугуйлдаг нүүдэлчдийн хувьд буугаад
сэлгэхэд сайхан нутаг боловч орон суурин газар төвлөхөд оносон газар уг нь биш аж.
	Хайрхан сум говь хангай хошмоглосон, зүүн талаар
монос   улиас бэдэрлэсэн  хонгор элстэй, эргэн тойрон
ухаа толгод  зээглэсэн хөхөмдөг бэл хөндий нь хүн малын хужир нутаг.
	Түшээд   ханы   эл   нэгэн   хошуу   хэзээний   халхын
голомт түшсэн тул хүмүүс нь бардам хэнэггүй бийлэгжүү.
Алив юмны алсын баримжаа харах хойшлогтой, харин
наргиан даргианд хужирсамхай. Эцэг хүү их сайндаа нэг
хүргэнтэй тэйгээ хоёр гурван гэрээр нутаглана. Хүний өөрийн
олон мал бэлчээр чийрлэх хамуу догол мэт малын элдэв
өвчин  наалдахаас машид цээрлэн буйдсана.
	Адуугүй   айраггүй   айл   асуухын   гэм.   Хувхайрлаа
гэхэд  хусран нялх хоёр гүү аргамжина гэж аархана. Эрчүүл элбэгхэн дээлэнд өргөн бүс орооно... Дайны хомедолд
гэхэд  л таван метр цууямбуу улаан строптоцидоор будаад ороож  байв.   Хормой  огшуу  мөртөө  нударга дотор  нь
данх олдохгүй. Эмээл нь дор хаяад зургаан завхайтай, хазаар нь мөнгөн мөшгөөс найман товруутай. Ташуур нь тэнз, ядсан ч яргай. Уурга нь хус, үзүүр нь бургас, тагнайн боолт оонын хүзүү. Царай хүрэн, цээж ханхар хөл майгадуу. Хүүхнүүд нь улаа бутарсан иарайтай нүд шүд сайхантай, чихний гэдэс сунгасан сүүжин алтан ээмэгтэй. Үзүүрийн угны сувдан даруулга, энгэрийн зүүгээр гоёно. Гэвч тэр бүхэн нь ерийн цагт цагаан будаанд боодолтой авдрын мухарт. Голцуу сааль болсон дээл хөдөрч хамаг ажлын хатууг хүүхнүүд нугална. Гэрийн эзэд урин цагт адуу хураах унага чагтлах, унаа юүлэхээс бусдад морин дэл дээр тарцаглана. Айраг, хүүхэн хоёрын эсэх өсөхийг андахгүй.
	Сумын анхны даргаар номт хэмээх Чойдонг болгох гэсэн авч, би төрийн бус гэрийн хар хүн. Ардын заегийн албанд мөхедөнө. Түүний оронд хүүхэд багачуулд үсэг нүдлүүлж суувал хэн хэндээ хал балгүй гээд халгаасангүй. Тэгээд нэг хэсэг хүнтэй хүнгүй байсныг цагтаа часын нярав гэгдэж явсан  шаазгай хэмээх Мэдэржавыг тохоожээ. Мэдэржав бол дуржигнасан олон үгтэйдүү ч гүндүүгүй өвөгжөөр асан тул ногоон Ганжуур халаа авчээ.
	Хугас өртөөжийн газар саяхан цам, майдар болж улаан шарыг алаглуулсан хуваргуудын хөлд дарагдаж байсан Гүний хүрээ эзгүйрч сумын төв хэмээх шинэ суурин хэдэн халтар өндөгтэй хэрээний үүр шиг оорцоглосон нь үнэхээр эл хуль, даржин дайжуу.
	Тогосын өдөн отго согсоолж, хар хүрэм халхайлган хамбан дээлийн хормой сугсарсан хошуу ноёны дэргэд ногоон Ганжуур засуулсан бух шиг доожоогүй гэлцэнэ. Хэдийвээр тэр улс амьтныг угзчиж дугтчих аавын сүр үзүүлэх гэвч хүмүүс нүүрэн дээр нь дарга гэхээс бус нүд далд ханцуй дотроос салаавч нууна.
	Ганжуурын гарваль бутач. Эх нь амь зуулгын эрхээр хоолтой айлд өргүүлеэн агаад халтар хултар бичигдөрвөн аргын гоотой нэгэн. Цагийн салхинаар гэнэт тодорч улаан хувьсгалч болжээ. Түүний тухай "Ногоон Ганжуур улаан болж, нохойн гэдсэнд шар тос зохьжээ" хэмээн нутгийн шоочид дуу гаргасныг сонсоод Сондуул Совдыг сэрдэж заамдан
	-Чи муу гуйлгачин надад дуу гаргасан уу гэж уухирдахад Совд:
	-Би бурхнаа бургасдах хүн биш. Алах аврахаа өөрөө хад хэмээн чаалганы гэгдэх хуйт хутгаа сугалан ишээр нь ёсорхон барьжээ.
	Ганжуур түүний гарыг түлхэж
	-Хувьсгалын дайсныг хутгаар бус сэлмээр цавчдаг юм гичий|   минь  гээд  шүднийхээ  сиймхийгээр  шүлгээ шидсэн гэдэг.
	Ганжуур нь төрийн хэрэгт дөргүй, тэгээд ч баруун
зүүн гээчийн учрыг олохгүй тэнэгийн тэхий дундуурыг
барьж ногоон толгойгоо нохойд өгчихгүйг бодож яваагаас
цаашгүй.  Харин ясны сүйхээтэй, оготнын  нүхээр орж
шоргоолжны нүхээр гарч чадах болохоор намын даргаар
ирсэн   Дэрэм,   байсхийгээд   үгүй   болдог   ч   бараа   нь
тасардаггүй боохой Раднаа хоёрын хооронд холбоосно.
	Боохой хэмээх Раднаа Дотоодыг хамгаалахад гувшууртай, аймаг төдийгүй хот хүрээ рүү гүйдэлтэй тул Ганжуур жийрхэнэ. Намын даргаар ирсэн Дэрэм залгаа
хошууных агаад тэндээ анхны намын гишүүн, суртлыг бадруулагч, төдийгүй. Ганжуураас бичиг үегийн чадвар илүү. Тэр бүү хэл хэд гурван орос үгтэй "түй чоорт" гээд хараачихдаг жавхалзсан эр. Түүний дотрыг Ганжуур
өнгийж чадаагүй ч зэнзийрхэнэ.  Иймээс  Ганжуур энэ
хоёрын эмзэг газараас атгажавахсанаа өвөрлөжээ. Боохой Раднаа нэгэнтээ Ганжууртай толхилцож
	-Ард уу, тайж уу гэж чамаас асуумаар байна гэсэн бол Хөх Дэрэм:
	Манай нам дорд ядуусыг хамгаалж хоёр нүүртнийг илрүүлж   устгана   гэж   сануулсан    нь   түүнд   хар   сэр авахуулахаас яах вэ. Үүнээс хойш Ганжуур
	-Ардын засагт зөв санахаас өөр мэдэх чадах юм хөгшинд нь байхгүй. Хоёр талаас минь хом шат шиг түшээрэй. Эндэж осолдоод болохгүй бол энэ муу ногоон толгойг эрэгний мухарт хаячихаарай гэж ая тал засдаг  болж л дээ.
	Ганжуурын    хувьд    боохой    Раднаагийн    гэм    нь  бөгсөндөө бас сувдаг сэтгэлдээ гэдгийг дэндүү сайн мэднэ.
Энэ эгзэг пийдаалын хөрөнгө хураах анхны новширсон дайрлагын үед таарсан юм.
	-За Раднаа минь чамд л гэж хэлэхэд Дошгин цоохор ноёныхны удмаас хөрөнгийг хураахад чи явах хэрэггүй биз? . Өс өвөрлөж өв ухлаа гэж хэдэн голоор хэл ам татална. Би л нүүрээ ширэлбэл яасан юм бэ.
	Раднаа ч түүнийг зөвшөөж
	-Саин л үзээрэй, сархинагны салбан шиг олон салаатай шүү. Цаад цусаар тээглэсэн хүүхэн чинь алт сувдаа залгиад бааснаасаа түүж чадах л вий. Ам бүлд нь багтах гэж явсны хувьд уг нь надад оногдох юм байх л ёстой.
	-Раднаа минь би арав биш гэхэд есөн хуруу шигээ мэднэ. Чамайг гахай явган нохой нүцгэн чигт нь хөөсөн биз дээ. Хөл явсан хөлс гэж нэг юм бий гэснээр энэ хоёр үгсэж л дээ.
	Ганжуур Раднаад "сүүлий нь сөхөж сүвий нь ухлаа" гэсэн боловч түүний эргүүлж асан ноёны зээ гэгдэх Дагиймаатай булагнаж, өөртөө ч өрөөлд ч хоосонгүй эвий нь олж чадсан юмсанж. Тэд ганц үгний зөрөөтэй хоёр данс хийж гарын үсэг, эрхий хурууны хуаюур даржээ.
	Ганжуур хурганы тойгон чинээ алт Раднаад өгч
	-Хувь гэж цаад хүүхэн чинь явуулна лээ гэхэд Раднаа дансыг үзээд байсангүйд
	-Энэ байтугай л юм баймаар даа гэж голсон царай гарган өвөртөлжээ. Уг нь Раднаад өнчин ишигний хүртээлгүйг мэдэн будилж байгаа зайцал л даа. Тэрвээр Ганжуур болон Дагиймаагийн гарт нэгэн нууц данс хувь үлдсэн, хэзээ нэгэн цагт хэрэг сөхөх үзүүр болохыг сэжиг авсангүй.
	Энэ явдлаас хойш Раднаа удалгүй хот орж, сайхан гэр төхөөрч айл болсон төдийгүй галзуу Долзоо хэмээх сэргэлэн сайхан хүүхэнтэй ханилсан билээ л.
	Долзоо бол галзуу хүн биш цагаан шүдтэй улаан гал гэмээр дүрэлзсэн бүсгүй. Тэнгийн харчуулаа хавьтуулахгүй "илүү махнаасаа салбал хонь чинь шүү" гэж загнадаг, уурга барьж давхиад  уналгаа юүлчихдэг, муухан эрийгзангидаад
орны хөндий рүү шидчихээр хүүхэн. Шодон Даваа хоног
тааруулж мөлхөөд өвөрт нь орох гэтэл гутлаараа тархи руу
нь буулгаад дэнгээ асааж, дээл малгай хоёрыг нь уяатай
нохойныхоо  хоншоор дор тавьж, нүцгэн өнжөөгөөд ам .
өчигий нь авч байж явуулсан гэдэг. Энэ мэтээс түүнийг
галзуу гэх  болж,  санаархсан   нь үзсэн  хоносон  болж,
сайвар жороогий нь гайхан хоосон амаар хорегох болсон
	Раднаа  хэдийвээр айлын  утаа  гаргасан  ч  гэрийн бараа харах нь ховор. Хаачихаа Долзоод хэлэхгүй, "улсын нууц"    гэдэг ганц үгтэй.
	Хайрхан сум гээчийн эзэд нь гэвэл иймэрхүү ажил явдалтай, хэзээ нэгэн  цагт хэн  нэгнийгээ барьж идэх эсэх нь үл мэдэгдэх гурван толгой төрийн нэрээр түмний зүрхэнд  шар ус хуруулна.
	Энэхүү  гурван  толгойг  хүмүүс  ногоон,  хөх,   шар хэмээн   зүсээр  нь  нэрлэх  атал  Ажваагийн  хөх  "Улаан олгойгоо  үнэрлэ.   Цаадуул  чинь  хувьсгалын  хуйхалсан гурван толгой" гэж зөрүүдэлжээ.

ЭРЛЭГИЙН ХУВИЛГААН

	Хайрхан сумынхан үүрээ сэндийлүүлсэн шоргоолж мэт үймэв.
	Хуучны тэнгэр язгууртан ноёд, тайж нар тэдний ураг удам болон том толгой гэгдэх лам нар, жас жав, баячуулын малыг булааж хомуун гээчид хомроголон хураав. Сумын төв хавиар ижил буруу мал сүлэлдэн сүрэглэв.
	Совд эвэр нь хувхайрсан шар нугаслаад хутгаа сэрвээний нь үсэнд арчаад эрэгтэл ногоон Ганжуур
	-Наадах чинь нүнжигтэй юм уу. Юм үзээгүй гуйлгачин гичийнүүд ширвэж нухаад хөрзөн шиг хар маханд горойж гүйцлээ гэхэд Совд
	-Тууж ирсний нь л муу хийж байна.
	-Сүвээгий нь дарж үзээд шар хальс байвал буцааж бай.
	-Халуун зунаар энэ их бой чинь хэцүүл бай на шүү. Хайран ч буянт мал... Халхын буян шүү дээ.
	-Халхын биш, хар шар пийдаалынх. Хомууныхныг чи хоосон хонуулах гээ юү.
	-Идэх нь их гэхэд хаях нь бас их юм. Өт батгана, нохой шувуу цугаараа л цадаж гүйцлээ.
	-Энэ чинь чам шиг гичийд хамаагүй, хаданд чимээгүй. Чиний үг чинь ардын дайсных байна гээд Ганжуур шүднийхээ сиймхийгээр шүлсээ шиджээ.
	Ганжуур уг нь сумын дарга байтал бас энэ хомуун гээчийг давхар захирах болсон нь энэ. Түүний удаах ил хүн нь шодон хэмээх Даваа. Энэхүү тогдгор шар хархүү хүрээнд манзны домбо үүрч явсан бөгөөтөл нэг муу халимагны хуурстай тав ургуулж хувьсгалч болжээ. Тэрвээр хагархай "га" ч үгүй, аугийн "а" ч үгүй атал энэ олон малын тоо толгойг няравдах ёстой эр юм санж. Мухар үнээнд сохор тугал гээч л болсон хэрэг. Совдод өдөрт гаргасан малынхаа тоог хэлж бай гэж тушаалархах агаад
	-Өмхий пийдаалуудын малыг түргэхэн жалиад яс амрах юмсан. Хувьсгаалын ажил хийх зав гарахгүй юм гэж хөөрцөглөдөг аж.
	Сумын төвийн хойт хадат толгойд хар шувууд баарцаглаж үс нь ширгэлтсэн тарган ноход өөх шиншлээд үл тооно. Харин ядуу гуцуу айлууд гэдэс арчиж, арьс халимлаж толгой шийр элдэв зэмсээр дутсангүй. Тэр бүү хэл овсгоотой нь дотор өөх шахаж өвөлжин шатаах боорцогны тостой болоод авчээ.
	Хүрээнээс авчирсан манзны зэс тогоог гурван бул чулуунд тулж мах даргилаан, хомууныхан өдөржин өмхийгөөр хэхэрч өнжинө. Үүнийг харсан хүмүүс дэмий гаслалдан амныхаа хишгийг ингээд барчихдаг байж хэмээн шогширохоос өөр яаж ч чадахгүй арчаа алдана.
	Гагцхүү Ажваагийн Хөх сэтэртэй хонийг нядлахад
агсарч Ганжуурын толгойд сэвстэй гүзээ углаж хэрүүл удсанаас өөр хүн өтний дайтай ч хөдөлсөнгүй.
	Хараалын бузар болсон хамтрал хомуун тарах үед
сумын төвийн зүүн хойт дэнжид хөсрий яс хөглөрчээ.
үймээн дунд үрэгдсэн, зувчсан мал ч тоо алдав.
	Хамтрал хомуун тараах хурал гадаа болж, морьтой явган хүмүүс сумын захиргааны үүдэнд зээглэн зогсож
байв.
	Намын дарга Дэрэм:
	-Энэ   ёс  бусыг манай  намаас бус түүний дайсан
зүүний   нугалаатангууд   хийж   гарз   чирэгдлийг   гаргав.
үүнийг Исталин багш бурууд үзсэн учир намаас, засгаас,
надаас болвол  шинэ эргэлтийн бодлогоор зөв болгож
байна.   Одоо болваас хошууны мал хөрөнгийн эзэд нь
ядуу ардууд МӨН  ГЭЖ ИЛТГЭВ.
	Ганжуур учрыг сайн ололгүй
	-Шинэ эргүүлгийг болбол дагаж гүйцэлдүүлье. Нам болоод ардын засаг мандтугай гэж хоолой цахиртуулан хашгирав. Шаазгай Мэдэржав
	-Эзнээ алд. Энэ Ганжуур бол зүүн талын хүн гэхэд
	Ганжуур
	-Танайх баруун голоос гарах биш. Та бол баруунтан гээд нуг нуг хөхрөв.
Хүмүүс баруун зүүн голоороо талцах маягтай шаагилдахад Дэрэм
	-Чимээгүй нөхөд өө. Энд гол уе хамаагүй. Баруунтан, зүүнтэн хоёр бол аль аль нь хувьсгалын дайснууд гэхэд хурагсад тээнэгэлзсэнээ энд тэндээс
	-Зүсээрээ байхгүй ч тоотой малаа авч байж сална.
	-Би  яагаад арван  цагаан  буянаараа  хомууныхныг
цатгах ёстой юм бэ. Төлж өг.
	-Ногоон Ганжуурын гүзээг хүүлээд өгье. Миний эвэр нь хувхайрсан хэдэн шар, сүүлээ даахгүй хэдэн иргийг залгисан...
	Алж идсэнээ эд нар дааг. Амьдыг нь хувааж аваад харьцгаая.
	-Наадуулыг чинь чалчгайдаад өгье.
	-Хоншоорыг нь хойт нь эргүүлээд өгье.
	-Хярамцаглаад хаячихъя гэхчлэн эмхгүй шуугиан болж Ганжуур Дэрэм хоёр руу давшлан зодоон цохиондоо тулж байтал ачааны тэрэг давхин ирж бүхээгнээс нь Раднаа гарч ирээд гар буу гарган хий буудахад намжив. Раднаа
	-Ардуудаа! Миний бие болвоос баатар хотод намын болбол хуралд хураад ирлээ. Бадрах,  Шижээ мэтийн зүүнтнүүд хувьсгалын хэрэгт хор учруулж, хамтрал хомууныг хавтгай болгосон нугалааны явдлыг намаас засгаас хатуугаар буруутган, шинэ эргэлтийн бодлогыг зарласан болно. Учир иймээс та нар гэр гэртээ харыдгаа гэж зандрахад хүмүүс дурамжхан эргэх янзтай болов. Раднаа:
	-Нөхөөд. Миний хэлсэн үг болбоос анГийн тэмцээнийг зогсоож байгаа юм биш ээ. Одоо эзэрхэг түрэмгий ба пийдаалыг эсэргүүцэн шашны балар сурталтай хатуу тэмцэл эхлэж байна. Бид дайсныг дарсаар ирсэн дарах ч болно.
Яваад марш! гэж тушаав. Түүний өөдөөс шантайх хоншоор байсангүй. Сарьсан боривоо шавхуурдуулсан мэт савиран тарцгаав.
Раднаа дэргэдээ зогсож байсан хамгаалахын хоёр буутай хүнд хандан
	-Тэр этгээдийг баривчил гэж тушаахад нөгөө хоёр нь Ганжуурыг барьж аваад бүсээр нь гарыг нь ард нь хүлж тэрэгний дэвшин дээр шидэж орхив.
Ганжуурын эхнэр Раднаагийн өвдгөнд салганан сөхөрч:
	-Яах нь энэ вэ. Та хоёр чинь адилхан хувьсгалын төлөө яваа мөртөө... нэгийгээ... өвгөнийг минь өршөө... гэж орь дуу тавихад сайхь хоёрын нэг нь бууны бөгсөөр гэдрэг нь түлхэж дагзаар нь унагав.
Раднаа ташаа тулж
	-Ангийн дайсны дунд надад нөхөр байхгүй гэж 
тасхийх нь   тэр.   Ганжуур   тэрэгний   дэвшин   дээрээс
дэвхцэн:
	-Наадах авгай чинь дайсан биш. Хэрэв чи намайг
дайсан гэж байгаа бол надтай ярь. Намайг алаад өгөөч гичий минь, гэж бахирав.
	Раднаа ярвалзан:
	-Чамайг ганцааранг чинь бус ангийн дайснуудтай бурхны оронд явуулна.
	-Би   ганцаараа  пийдаалын  хөрөнгө  идээгүй.  Чамд ч идсэн уусан юм бий. Би тамд ойчихоо мэдэж байна. Тэгэхдээ  хоёул  тэр тогоонд  нь буцламз  гэж  Ганжуур уурхидаад шүднийхээ завсраар шүлсээ шидэв.
	Дэрэм тэр хоёрыг эвлэрүүлэх санаатай.
	Бид хоорондоо тэрсэлдвээс ардын дайсны идэш болно. Та нар хувьсгаалчийн ёсоор учраа олцгоо гэхэд Раднаа мөнөөх хоёр цэргийн хүнд дохио зангаа өгч Ганжуурыг тэрэгнээс буулгуулан, гарын нь хүлээсийг тайлалгүй зайл! гэж зандрав.
	Ганжуур гараа боолгосон бүснийхээ үзүүрийг чирэн нөмгөн чавганц шиг нэвсийн гэр рүүгээ сажлав.
	Раднаа түүний хойноос доогтой инээмсэглэн: -Дайсны шавхруу төдий шаар. Тэгсэн хэрнээ худлаа хувьсгалч царайлаад өмхий санаандаа хуучныг өмөөрч явдаг новш. Энэ мэтийн хоёр нүүртний хулхий нь буулгаж байхгүй бол хорлон сүйтгэхэд бэлэн байдаг юм гэж Дэрэмд хэлэх нь эр чадлаа гайхуулах мэт.
Ганжуурын араас эхнэр нь бүдчин очоод бүсний нь үзүүрийг өргөн майжганав. Раднаа Дэрэмд хандан:
	-Эвлэлийн гишүүдийг бэлэн байлга. Хуралдуулна. гүний хүрээ орж том толгой лам нарыг баривчилна. Одоо бидний дайсан бол лам нар. Энэ бол Исталин багшийн айлдвар гэж тушаангуй өгүүлэв.
	Дэрэм Совдыг явуулж эвлэлийн гишүүн болсон Догиймааг яаралтай дуудуулав. Тэрвээр хөдөө нутагт болж буй зүй бус явдал болон өөрийнхөө тухай хамтран зүтгэж явсан  коминтерний төлөөлөгч Шмералд захидал бичиж 
намын үндсэн үүрийн нөхдөөрөө дамжуулан илгээхээр шийдэв. Раднаагийн соёо түүний багалзуурт шигдэхээс өрсөж наад зах нь амиа бодохоор ийнхүү шийджээ.
	Малчид тулга тойрох төдийд гомдол хорслоо хувтнах боловч амь алдахын айдаст хүлүүлэн үгээ залгиж, үр хүүхэддээ үнэр бараа болж үлдэхийн түүс л болж байв.
	Азаар ганц олдсон хүмүүн заяагаа бууны суманд сийчүүлж булуулахыг хэн хүсэх билээ. Ардын нэртэй засаг ийнхүү зөвхөн аймшгийн болсон нь эрлэгийн хувилгаан дүрийг олов уу хэмээлдвэй.

ГАНЖУУРЫН ХАВХ

	Хөдөө нутагт хөх өвсний түймэр лугаа хувьсгалын гал хөллөв. Пийдаалуудын нуусан хөрөнгийг хураах, сүм хийд лам нарыг устгах дайрлага номт Чойдонгийн Совдод шивнэснээр "усан бурантагтай цусан жин" тээлээ.
	Ураг удам, лам багшаа бойлуулж адуу мал, авдар саваа ухуулаагүй амар заяаны айл ховор. Хүмүүсийн нэг хэсэг бурхнаас өршөөл гуйж, нөгөө нь төрийн сүлд дуудавч аль нь ч аварсангүй. Бас зарим нь ардын засгийг үзэн ядаж ханцуй дотроо нударга зангидавч гар мухар.
	Хайрхан сум мэт бөглүү газар нүд балай чих дүлий. Сумын дарга Ганжуур ирэн очин хамгаалахын Раднаа, намын дарга Дэрэм нар ардын дайсан хэмээх ухуулгаар уухилах боловч тэдний хэн нь ч чухамхүү чанадын учрыг ухсан юмгүй, гагцхүү нохой хуцсан зүг рүү хашгирна. Харин хүнээ таньдаг хэнийх юутайг гадарладаг болохоор өмч хөрөнгө илрүүлэхийн зовлон бараг байсангүй. Язгуур угсааны улбаа, хөрөнгө чинээтэй болон гэлэнгээс дээш мяндагтай хэн боловч хавтгайдаа дайсан. Ийнхүү сүрэг дайсны дунд гурван улаан хувьсгалч цаанадаж дээшээ нэр олох, наанадаж өөрийн  утсан голыгчирч гарахыг сүйхээлэв. Тэгтэл бас шинэ хувьсгалчаар Раднаа Долзоогоо тодруулж тэр нь гэзгээ тайруулж таван хошуутай саравчтай малгай хийж өмссөн эвлэлийн гишүүн гээч болчихов. Ганжуур хожидсонгүй    эхнэртэйгээ    намын    гишүүн    болохдоо
сондуул Совдыг чирэв.
	Ганжуур Дэрэм хоёр сумын төвөөс мордон зуузай холбосоор нар гудайлган чулуурхаг голын асарласан дэнж дахь хэдэн  гэрийг чиглэв. Ганжуур
	-Энэ хавийнхныг    түрүүчийн    хураалгаар    бараг
мөлжчихсөн юм. Гэхдээ нэг айлаар орж амьтны хэл ам
хаалгүй  горьгүй. Уг нь манай хошуу ноён гэж байсны
охиноос гарснаас цаашгүй нэг хүүхэн бий. Эргүүлэх эр
нь байвч  эзэн сууж чаддаггүй  юм.  Раднаа хүртэл хэд
хоног хаяагий нь сахиж хэвтээд хөөгдсөн гэнэ билээ. Уг
нь ширүүн харах аргагүй сайхан амьтан. Гэхдээ би бол
төрийн  нүүрээр л уулздаг юм гэвэл Дэрэм дотроо харан
байж болъё ГЭЖ 6ОДСОН Ч
	-Айл хунар нь бас тэднийхэн үү. -Үгүй ээ.  Цагтаа дээрхийн сүрэгчин явсан айлууд Хүний  мөс бодоод хаяад нүүчихэж чаддаггүй юм гэнэлээ.
Эцэг эх нь танагтай байсан ч наслаагүй. Одоо өрх толгойлсон хүүхэн.
	-Ноёны зээ гэхээр баян айл байх нээ. -Буруу хойшоо. Мал хөрөнгөө хураалгаад миний л ижил үлдсэн юм.
Тэднийг хот айлын уяан дээр буухад цэнхэр алчуур ороож зангидсан өндөр цагаан бүсгүй нохой хорьж оруулав. Мэнд ус мэдэлцээд Ганжуур
	-Манай сумын намын дарга Дэрэм бид хоёр танайхыг зорьж ирлээ. Пийдаалын цувчуулсан хөрөнгийг хураах болсон. Үнэн мөнөөр нь хэлэх үү, шоронд явах уу өөрөө мэд гэж зандрангуй хэлэв.
Эзэгтэй ирсэн гийчдэд идээ тавьж айраг аягалж бариад
	-Дарга минь надад юу байхав дээ. Байсныгаа бүгдий
нь засагтаа өгсөн шүү дээ.
	-Тэрийг чинь мэдэж байна. Муу пийдаалын зулбасга чи дарж үлдсэн юмаа нэгд нэгэнгүй хэл.
	-Надад  хэлэх  юм  байхгүй.  Дарга та  үзэж  хараад
дахиад авах юм байвал ав л даа.
	-Аа тийм үү. Зальтай муу гичий гээд босоход Дэрэм ханцуйнаас нь татаж суулгаад
	-Яарах юу байхав. Хүн хэлээрээ гэдэг эхлээд учраа олохыг бодъё гэхэд Ганжуур
	-Би дайсантай нялуурч чаддаггүй хүн. Та эвий нь олдгоороо яриад үз. Энүүхэнд миний муу хөгшин эгч байдаг юм. Би тэднийхээр шагайя. Та амжвал хойноос очно биз. Алив чи гарч нохой хорь гэж бүсгүйг тархидав.
Дагиймааг уяа хүртэл дагуулж хэд алхахдаа Ганжуур
	-Үлдсэн юмаа нууж хааж малаа борчуулд хуваачихсан гэсэн биз. Цаад хүнтэйгээ аятайхан байгаарай гэхэд Дагиймаа толгой тохив.
Дагиймааг ороход танихгүй дарга ялдамхан инээмсэглэж
	-Ганжуур дарга ширүүн байна шүү.
	-Тиймээ толгой тасдчих гээд байдаг юм. Түрүүнд нь ховх сорчихоод явсан байж одоо юугаа нэхээд байгааг мэдэхгүй юм.
-Манай нам ардын засгаас хувьсгалын зорилгыг туйлд хүргэж ангийн дайсан хар, шар пийдаалыг үндсээр нь устгана. Зальт аргаар нуусан хөрөнгийг илрүүлэн хураахаар болсон. Чи юу хэлэх вэ.
	-Дээрээсээ л тэг гэсэн бол би за шүү дээ.
	-Танайх ямар малтай айл вэ.
	-Таргийн таван үнээ, мөчиг тачигхан азарга адуу, гучаад хонь ямаа үлдсэн. Аа тийм бас дөрвөн тэмээтэй юм байна шүү.
	-Ноёны удам угсаа гэхэд...
	-Тэр ноён моён чинь тусдаа байгаад өнгөрсөн. Надад үлдсэн юм гэвэл ээжий минь эдлэж байсан юухан хээхэн байсныг нь өгчихсөн.
	-Танай гэрийн эзэн хаачсан юм бэ.
	-Байгаа нь би. Холын садан ганц нэг айл зүүн хошуу руу бэлчээр хөөгөөд нүүчихсэн. Би гэдэг газар дээр ганц ядарсан бүсгүй л үлдсэн дээ. 
	Дэрэм эдний эд малаас илүү Дагиймааг шохоорхож
	-Ийм сайхан хүүхэнд хань ижил олдохгүй байна гэж
үү.
	-Манай нутагт гутлаа чирснийг би тоохгүй, гунхсан сайхан нь намайг тоохгүй гэж хуучцуул хэлдэг. Тэр л над дээр ирээд байгаа юм.
	-Чи чинь Раднаатай сууж байсан юм биш үү.
	-Ус уухаа алд даа. Намайг нэг үе наана цаана гэдэг л
 байсан  ЮМ.
	-Тэгээд?
	-Нүд даараад гэх үү дээ.
	-Юу гэсэн үг вэ.
	Настайчуудын л үг. Жавартай гэсэн юм болов уу
даа.
	Дэрэм Дагиймаагийн гаргаж өгсөн галуун хүзүүттэй архинаас балгаж түүний орон гаран хооронд энэ тэр үг сольсоор үдэш болгов. Дагиймаа явуулах санаатай.
	-Ганжуур дарга таныг хүлээгээд л байгаа даа гэвэл. 	-Оройтчихлоо. Өглөө л явахаас. -Морий чинь аргамжих уу
	-Тэг тэг. Зан мэдэхгүй адуу явгалчих ч юм билүү. Дариймааг орж ирэхэд Дэрэм
	-Дэнгээ барьчих хө. Танай эндхийн хүүхнүүд хуруунд сайн гэх юм билээ. Хоёулаа хуруудаж байгаад ганц нэг хул айраг ууя гэхэд Дагиймаа сөн сэлбээд суув. Дэрэм хуруу гаргаж гурав ойчоод шаагдан 	-Би ч барахгүй юм байна. Чи дуулдаг уу. -Маруухан даа
	-Би ч бас тийм. Тэгэхдээ нутгийнхаа дууг аялах гээд үзье. Адуу мал үргэмээр бол чи хэлээрэй. 
	... Уул уулыг даваад 
	Ус усыг гатлаад 
	Ураг холын чамтай 
	Учрахын заяа байж дээ хэмээн тэрвээр эвлэг намуухан дуулахад Дагиймаа ихэд 
	-Та ямар аятайхан дуулдаг юм бэ гээд дахин нэг галуун хүзүүт гарган барихад Дэрэм хоёр гардан аваад
	-Би ганцаараа халаад, чи хөрөөд байх шиг бай на хэмээн тагштай архи сарвайв.
Дагиймаа ам хүрээд
	-Би чинь амсахаас цаашгүй хүн гээд эргүүлэн өгөв.
Дэрэм үүд рүү харснаа
	-Би чинь албаны бичиг данстай яваа хүн. Энэ үүдийг хааж болдог юм уу.
	-Болноо. Дотор самбары нь хаагаад оньсолчихдог юм.
Дагиймааг үүд түгжээд эргэхэд
	-Хоёулахнаа байж, хоёр талд суугаад яахав дээ. Ойртоод суучих гэхэд Дагиймаа энэхүү нийцтэй зан сайтай хүний үгнээс зөрж чадалгүй хажууд нь бишүүрхэсхийн суув. Дэрэм:
	-Миний өвөө зурхайч хүн байсан юм. Хүний алга хараад л хэлнэ. Онохдоо оноод үгүйдээ үгүй л байгаа биз. Би сурах санаатай заалгаад сүүлдээ залхуурчихсан юм. Чиний алгыг харж болох уу гэхэд Дагиймаа алгаа дэлгэв. Дэрэм түүнийг гарыг хоёр алганыхаа завсар бумбадан энхрийлснээ аажуухан тэнийлгэж шинжиж буй мэт хараад
	-Амны хишигтэй үрийн буянтай юм байна гэж инээмсэглээд хацартаа наав. Дагиймаагийн бишүүрхэл сэмэрч дасамгайрч буйг мэдмэгцээ гараа татаж авлаа. Дэрэм тагштай архинаас балгаад
	-Дагиймаа минь надад битгий муу юм санаарай. Би танай хойд хошууны дархан Дэмбэрэл гэдэг хүний хүү. Эхээс хоёулаа. Дүү охин минь хоёр хөгшинөө өргөдгийн хүчинд би гэрээс холдож яваа нь энэ. Манай суманд анхны намын үүр байгуулахад гишүүн болсон. Аав минь нутгийн бууралд шавь оруулж бичиг үсэг нүдэлсэн ухаантай. Тэгээд л алба залгуулж явна гэж хуучлав.
Дагиймаа түүнд ор засч өгөхөд Дэрэм
	-Ганцаараа аймаар бол чам руу очно шүү гэхэд 
	Дагиймаа
	-Манай энд айлгах цочоох юмгүй буйд газар гээд орондоо орж дэнгээ унтраав.
	Дэрэм    хэсэг    зуур    хэвтсэнээ    сэмээрхэн    босч Дагиймаагийн орны өмнө очоод хучлагыг нь татахад -Хүүе дарга аа та яаж байнаа хэмээн  нойрмоглож аяглахад
	-Яагаад байнаа. Цаашханаа хэвт л дээ гэж шивнээд өвөрт нь шургахад бүсгүй зайчласхийв. Дэрэм түүний хүзүүн доогуур өрөөсөн гараа гулсуулан зөөлхөн эргүүлж өөртөө нааш эргүүлэхэд Дагиймаа солгой гараараа хоёр   хөхөө   таширлуулан   дарсан   учир   халуу оргитол тэвэрч   чадсангүй.  Дэрэм  тэрхүү  тээр  болсон
гартай эвий нь олсхийн хөлсөө гартал ноцолдсоны эцэст
арайхийн тавиулж ахиулахад хоёр чинэрсэн хөх цээжийг нь уургалан   төөнөлөө. Ийнхүү Дагиймаа түүний эрхэнд орж буйг таашаан ууцыг нь илбэж тэлээнд хүрвэл нарийн суран тэлээг үзүүр нь олдохооргүй зангилжээ. Түүнийг тайлах гэж  шөнө дунд хүртэл оролдсоны эцэст арайхийн өмдийг нь шувталж азарга шиг харайв. Хүүхний янагийн үүд дэндүү   давчуу   байсан   учир   хүчлэн   шургуулахад Дагиймаа  ханы нүд шажигнатал жийж гиншин ёолов.
	Дэрэм нутгийн бүсгүйчүүлтэй энгэр зөрж байсан ч ийм амттай сайхан жаргал эдлэж явсангүй. Тэрвээр үүрээр дахин Дагиймааг эмлэж өөрөө ёстой л эсгий татсан азарга шиг юм үдэш зассан ор руугаа шургаад үхсэн мэт  унтжээ.
	Нар хөөрсөн хойно түүнийг босоход Дагиймаа цай чаначихсан, морий нь эмээллээд уячихсан байлаа.
	Дэрэм::
	-Дагиймаа минь би чамгүй байж чадахгүй боллоо. Эргэж ирнэ гэж зөөлхөн харцаар илбээд мордов. Дэрэмийг    очиход    Ганжуур    эгчийндээ    хайлмаг хийлгэчихсэн цай ууж сууна. Тэрвээр хэнэггүй царайлан 
	-Дарга сайхан нойрсов уу. Таны тав тухыг алдуулаад яахав гэж бодоод гэх нь цаанаа нэг дөгөөтэй.
	Ганжуур далд санаандаа хүрч Дэрэм өөрий нь оролдвол пийдаалын охинтой хүзүү сээр холбосон гэж эргэж ноцох юмтай болсондоо дотроо мушилзан буйг Дэрэм анзаарсангүй.
	Тэр хоёр хэдэн айлаар бууж ухуулга таниулга хийгээд сум руу зүглэв. Ганжуур зам зуурт
	-Би чинь аминдаа арчаа муутай амьтан шүү дээ. Сайн ханийн хүчинд л утаа гаргаж явна. Та залуу хүн аль болгон уйл шувуу шиг ганцаараа явах вэ. Эртхэн ханьтай болсон нь ононо доо. Оройтвол үр хүүхэд хүртэл хэнздэнэ. Энэ Дагиймаа уг нь хүний нүд унагасан амьтан. Надад л тэгж харагддаг юм. Та ч тоохгүй юм байгаа биз дээ гэж үг хаяв. Дэрэм наргиан болгож
	-Аваагүй байхад авгай сайхан, авсан хойно айлынх сайхан гэдэг байхаа гэж дүйвүүлэв. Ганжуур мөчөөгөө өгсөнгүй .
	-Эр хүн эхнэр эд хоёроос болдог юм гэнэлээ. Сайхан эзэгтэйтэй айлд ороход гэр нь гэрэлтээд мөн таатай шүү. Тогооныхоо бариулаас ялгагдахгүй эм хүн эрийн тэнгэр гутаадаг, тэгээд ч нөхөр нь өлөн нүдлээд ойр хавийн охид хүүхнүүдийн хормой хот сэвээд жалирч гүйцдэг дээ.
	Дэрэм Ганжуурыг цаашлуулж
	-Миний хоносон айлын хүүхэн чинь хэн гэлээ?
	-Дагиймаа
	-Дагиймаа ч яахав дээ, байдаг л нэг барышы хадаг харагдана лээ. Танд л үлгэрийн дагина шиг санагддаг юм байх даа. Арай дөнгүүр юм олдох байлгүй дээ гэж амыг нь таглав.
	Ганжуур "энэ золиг дөнгөөгүй юм болов уу. Би уг нь Дагиймаад "аятайхан байгаарай" гэж захисан л юмсан. Дэрэм зэргийн хархүүд бол Дагиймаа дээлтэй Дар-Эх шүү дээ. Гайгүй ээ чи албархаж, томооны царайлж шазуурдаж л бай. Аяндаа чи өөрийгөө барьж чадахгүй өлөн чоно шиг лэглэг шогших вий. Миний хавханд чи дунд мөчөө зооно доо гэж бодоод
	-Оройтох нь шиг байна. Тоостойгоо буучих уу даа, 
хөгшинийхөө бөөрөнд хөрсөн зовлогоо бүлээцүүлэх минь
гэж алиалаад  морио гуядвай.

МУНХАГИЙН БАЛГАС

	Гүний хүрээ бол төв Халхын төвхнөж суурьшсан томоохон   орон   газар.   Цогчин   дуган,   түүний   баруун
этгээдэд| Ламиран хэмээх түвд монгол хосолмол хоёр давхар 	Майдарын дацан, сац бас Мамба Жүд, Цанидын
зэрэг гол дацангууд Дор бүрийн хурал мөргөлтэй. Хорин хорин нэгэн зүйл цамтай, лам хувраг, манз цавны банди, жас
жавын гэгдэх мянгаад ам харъяаттай.
	Бандид ламтан, мэргэн багштан тэргүүлсэн гавж, аграмба зэрэг мяндагтан гэвэл ойрмогийн хүрээ хийдээс орвортойд тооцогдох тул олон замын хүзүү энд нийлнэ.
	Хүрээний хойд тэгтэд лам нарын гэр хашаа, зүүн хавирганд нь хүрээ бараадсан борчуул зээглэнэ. Бас тэнд
халзан Буянт хэмээх данжаадтай хятад пүүс, гар дээрээс
аар саарыг арилжих доншуур наймааны хятадууд, мат идээ зарах монгол панзууд эргэл мөргөлийнхны лам багшдаа бараалхах эм тан зал ах явуулынхан айраг сүү ганзгалан
ирээчид  хөлсөлНӨ.
	Хамгийн дээд хэмээгдэх Бандида ламтан жанч халж хойт дүр нь тодроод удаагүй. Харин мэргэн багш хэмээх
ов товхон цоохор, гавшгай ламтнаас хувь төөрөгөө
асуух, бүрлээчийн хойд мөрийг даатгахаар бараалхагсад
үл тасрана. Түүний мэргэн түргэнийг хотол хошуугаар шагшна. Хүрээ орохоор явсан нэгэн мөргөлчинд айл хунарын нь хүн хадаг ногоон даалимба дайж өөрсөдийгөө асууж даатгаад ирээрэй гэж л дээ. Гэтэл нөгөө хүн замдаа даалимбыг нь тарваганы нүхэнд хийж орхиод ламтанд бараалхан  хадаг барьж, өгсөн  хүний  нэр усыг айлтган
нигуурыг асуухад мэргэн ламтан "Хадгий нь би авлаа. Өлзийтэй юм байна гэж хэл. Харин чи бушуухан буцахгүй
бол ногоон даалимбыг чинь үхэр идчихлээ" гэжээ. Сайхь
хүн эмээх ичих хослон нүүр хийх газаргүй болж ирсэн
замаараа буцахуйд үнэхээр нөгөө ногоон даалимбыг н, үхэр хивж байсан гэдэг. Үүнээс хойш, мэргэн багшид хүмүүс улам бүр биширчээ.  Мэргэн ламтан уг нь энэ нутгийн бус агаад Баруун зууд шавьлаж машид гэгээреэ! амьд бурхан гэсэн яриа ам дамжиж олныг үлеээжээ. 
	Ардын заегийн үед хүрээнд ном үзэх хүүхэд цөөрч жас жавд дааж давшгүй татвар гувчуур оноох болсонд лам хуврагууд хохилзож, цөвүүн цагийг холтгох гүрэм дором хичээсэн боловч тусыг олсонгүй. Гэтэл гэнэт дайрлаг дайрч боохой Раднаа тэргүүлсэн дотоодыг хамгаалахынхан мэргэн багш болон мяндагтай хуврагуудыг баривчлан, эвлэлийн гишүүд тэдний бурхан номыг нь түйвээв.
	Хүрээний лам нар хоёр нүд тас аниастай эрхи эргүүлэн бурхан багшаас аврал өршөөл эрэлхийлэв. Өтгөс болон наежаар сүсэгтнүүд хийдийн шөргөн хайсны гадна түрүүлгээ харан мөлхөж элээ халаг болж "Маний лай" гэж хамаг нүглийг үүрэн уйлаан дуулиан болоод ч түйвээний! чагталж чадсангүй.
	Цогчин дуганын өмнөх, хөх тоосго зүйсэн талбайд баригдсан хуврагуудын ном судрыг овоолон шатааж бөөн хар утаа олгойдов.
	Раднаа эвлэлийн гишүүдийг уриалан жанжилж  шодон хэмээх Даваа түүчээн түрүү болов. Тэдний дунд Долзоо, Дагиймаа хоёр, гар хумхиж суусангүй олны дүйгоэнд даривсан болж гал хөсийг шилээбэрдэн, дутуу шатсан судрын хуудас, баринтагны тасархай сэлтийг гал руу цомойлон зогеох аж.
	Номт Чойдон булан нь түлэгдсэн нэгэн монгол су/ы ы г шүүрч автал Раднаа
	-Шашны бурангуй суртлыг дэлгэрүүлэх санаатай юу гэж зандрав. Чойдон:
	-Энэ бол тангад ном биш, монгол судар. Хэрэгтэй ном гэхэд Раднаа:
	-Энд хүн хэрэглэх юм байхгүй хэмээн шүүрэн авч дүрэлзэн буй гал руу шидэв. Раднаа Ганжуурт
	-Чи яагаад олиггой хөдлөхгүй, олны сүүдэрт салгалаад 
яваа юм бэ.
	-Ойр зуурын юм нь надтай, надгүй болох юм шиг
байна. Харин би дугана сүмийг нь буулгаж, зөөх ажлаа
л бодож байна. Сумын захиргаа, сургууль мэтэд байшин
байрих юм гарах нээ гэж албархав. Дэрэм яриан дундуур
орж
	-Энэ зөв ухаан. Буулгах нүүлгэх ажлыг Ганжуур дааж, хүн хүч, хөсөг унаа бэлдэг гэхэд Раднаа шазалзсангүй. -Үд хэвийхэд баривчлагсдыг ачсан тэрэгтэйгээ Раднаа аймгийн төв  рүү одов.
Чойдон   түүний   хойноос   харж   зогссоноо  Дэрэм, Ганжуур хоёрын хэнд нь хэлж байгаа нь мэдэгдэхгүй.
	-Хайран л юм болж байна даа. Хадгалаж хямгадах юм хамт үрэгдчихлээ. Уг нь ялгаж салгаад авахаа авсан бол аятай юү гэж үглэв. Дэрэм Ганжуурт
	-Хүрээний эд хогшлыг алс нь дансалж авах ажил таны л толгойд бууна даа.
	-Тиймээ. Хэд хоногийн ажил удах байх. Жас жавын нярвуудтай би л учрыг нь олохоос дээ гэж дурамжхан
өгүүлэв.
Сумын  төвөөс  ирсэн  хүмүүс  уван  цуван  буцахад Чойдон Совд хоёр зам хашив. Совд 
	-Ийм айхавтар юм үзнэ чинээ санасангүй. Бурхан
минь!
	Цаг төр үймэхэд: 
	-цаад наадыг харах нүд сохордог доо. 
	-Ямар юмаа дууриаж галзуурхаараа и н гэдэг байна
аа.
	-Орос  газар баатар  цагаан  хаанаа огшоож,  улаан засагтай болсон юм гэсэн. Тэд л зааж зураад байгаагаас гараа гэжүү.
	-Амар заяа үзэхгүй нээ.
	-Ойр мөддөө үгүй л болов уу.
	-Үйлсээ алд гэж Содов хараамар болсноо 
	- Урд манай үүгээр Далай лам заларсан гэж ярьдаг. Аягүй бол та адис авсан биз.
	-Би найм естэй л байсан болов уу, сайн мэдэхгүй Манай аав, ээж л мөрөгсөн гэдэг байх. Тэртээ баруун голын хөмөг дэнжийг Цацын дэнж гэдэг. Тэндээс хүүхдүү; цац түүж байсан юмдаг. Бас энүүхэнд Умхан толгой гэл бий. Ума Хум гэсэн үсэг чулуугаар шигтгэсэн байдагсан. Энг бүхэн тэр Далай ламтай холбоотой болов уу гэж таадаг юм. Түүгээр бол манай энэ хавь чинь дагшин газар байлтай юм.
	-Тиим бол ингэж сүйдмээргүй еэ.
	-Мянган бурхан хүрээлээд ч нэмэргүй гэж үг бий.
	-Хүч нь хүрэхгүй гэсэн үг үү.
	-Хай зайлуул, хүч байхгүй ч гэж байгаа юмсан уу.
	-Хайран сайхан хүрээ. Ингээд балгас болгох ю\ байх даа.
	-Тэгэх байхаа. Мунхагийн балгас болохоос зайлахгүй Совд учрыг нь олсонгүй.
	-Мунхагийн балгас... гэж гөвтнөв.
Тэр хоёр ийнхүү гангар гунгар хийсэн шиг газар хорооно.
	Тэдний ард Дэрэм, Дагиймаа хоёр гэзэг даран шогшиж явлаа. Дагиймаа
	-Чи надад ийм муухай юм харуулах гэж дуудсан юм уу. Гэртээ хэвтэж байх минь яалаа гэхэд Дэрэм:
	-Чи дургүй ч гэсэн хүний нүдэнд харагдах ёстой байсан юм. Эс тэгвэл цаад туучий Раднаа чамайг хар пийдаалын үлдэгдэл гээд яаж зовоохыг мэдэж байна уу.
	-Боохойн аманд ордгоо орсон байх аа.
	-Бас ч болоогүй. Амьд улс байна даа, аргаа олохыг бодно. Раднаа бол алив юмыгхийхдээбиш, хийсэн хойноо боддог шиг байгаа юм. Ийм хийсгэлэн хүн өөрийгөө үрчихэж мэдэх л вий.
	-Уг нь Ганжуур гуай бид хоёр...
	-Яасан гэж?
	-Янзы нь үзсэн чинь авчихсан байна лээ. Сувдаг л даа.
	-Юу тэр вэ.
	-Өвөөгийн нэг жижиг алтан тойг байсан юм л даа. -Зүгээр  л өгчихсөн үү.
	-Би ямар бичиг үсэг мэдэх биш. Ганжуур гуай хоёр янзын бичиг хийж нэгэн дээр нь миний эрхий хурууны хууюур даруулсан. Нөгөөдээр нь сайн учир нь олдохооргүй барлагар юм миний хуруугаар үрүүлсэн юм. -Тэр нь ямар учиртай юм бэ.
	-Нэг нь алтан тойг гэсэн бичигтэй, нөгөө нь байхгүй гэж л хэлсэн. Тэгээд  Раднаа хот хүрээ явж гэр бараа төхөөрөөд Долзоотой суусан л даа.
	-Уг нь та хоёр сүрхий юм бодсон байна. Тэгэхдээ Ганжуур маань найдлагатай хүн үү.
	-Бид нэг голынх л доо. Аман дээрээ сүр сар болохоос цаанаа  хал нь гайгүй...
Дэрэм түүнийг шалгаасангүй. Харин -Сум ортол бас л зай байна. Хоёулаа хээр унтаад өглөө дөхвөл яасан юм бэ гэхэд Дагиймаа 	-Даарах байх аа.
	-Дэлгэр цаг байна даа, осгочихгүй биз. Тэгээд хоёр биений илч ямар гарчихсан биш дээ гээд дөрөө харших  төдийд түүний хацар дээр үнсэв.
	Тэр хоёр, дэл хадтай цагаан ухаагийн нэгэн судагт морьдоо тушаад тохмоо дэвсэн хэвтэв.
	Тэнгэр оочин цоочин үүлтэй тал сартай. Одод хэсэг
бусаг  яралзан  явган сэвсээ салхи өвсөнд үе үе шурган
нэг л сайхан налгар. Зөвхөн эр хүний жаргал эзгүй хээр
байдаггүй эм хүн ч бас жаргадаг аж. Дагиймаа Дэрэмийг тас тэврэхэд Дэрэм өрөөсөн гуяа түүний дээгүүр үл ялиг бохирсхийн  ачив.  Бүсгүй хүн  яг ийм  үед ер бусын эз хатгасан мэт биеэ сул орхин эрийн эрхэнд бүрэн тушаах  нь тачаалын улангаслыг гааруулдаг жамаас Дэрэм хэрхэн гажихсан билээ. Тэрвээр Дагиймааг биедээ наан тэвэрч,
доод  хоёр хүсээчийг онтгохон учралдуулан цэнгүүлэхүйд
хүүхэн  байж  ядан  давсагаараа түлхэж аснаа Дэрэмийг
аяархан  хөрвөөлгөн  дээрээ  гаргав.  Тэр хоёрыг ийнхүү
аяглахад тушаатай морьд үе үесхэн хулмалзана. Дор дэвссэн
тохом аль хэдийн гулсан Дагиймаагийн бөгс ногоон дээр гарахад Дэрэм хоёр гарынхаа алгыг өгзгөнд нь дэвсэн бүсгүйн уруул хөхний товчийг эрхлүүлэн үнсэж хоёул хорвоог мартав.
	Өглөө нь хэвтэрийн хэвээр ногооны алирхай орхин хоёул дөрөө харшуулан хатируулахад үүлний хормойг нар сөхөж ногооны үнэр анхилсан салхи Дагиймаагийн зангидсан алчуурын хоёр үзүүрээр тоглох мэт дэрвүүлнэ.
	Морьдын амьсгаа дарахаар жолоо татасхийх тэр агшинд Дагиймаа
	-Би чамд дэндүү болжээ. Ийм жаргал богинохон байдаг гэж үнэн болов уу гэхэд Дэрэм
	-Урт богино нь чамаас л болно гэж аргадан өгүүлэв.
	Дагиймаа надаас уу, надаас уу даа гэж Дэрэмд дуулдахааргүй амандаа үглэв. Сумын төвийн бараа харагдав. Энэ зам дэндүү богинохон байлаа.
тохом аль хэдийн гулсан Дагиймаагийн бөгс ногоон дээр гарахад Дэрэм хоёр гарынхаа алгыг өгзгөнд нь дэвсэн бүсгүйн уруул хөхний товчийг эрхлүүлэн үнсэж хоёул хорвоог мартав.
Өглөө нь хэвтэрийн хэвээр ногооны алирхай орхин хоёул дөрөө харшуулан хатируулахад үүлний хормойг нар сөхөж ногооны үнэр анхилсан салхи Дагиймаагийн зангидсан алчуурын хоёр үзүүрээр тоглох мэт дэрвүүлнэ.
Морьдын амьсгаа дарахаар жолоо татасхийх тэр агшинд Дагиймаа
	-Би чамд дэндүү болжээ. Ийм жаргал богинохон байдаг гэж үнэн болов уу гэхэд Дэрэм
	-Урт богино нь чамаас л болно гэж аргадан өгүүлэв.
Дагиймаа надаас уу, надаас уу даа гэж Дэрэмд дуулдахааргүй амандаа үглэв. Сумын төвийн бараа харагдав. Энэ зам дэндүү богинохон байлаа.

ГУРАВДУГААР БҮЛЭГ 

ХАДМАА

	Гачмаагийн   охин   эгдүү   хүрэм,   хайр   хандласан
хөөрхөн амьтан болжээ. Хорвоотой өөрийг нь хүлж буй
цорын ганц оосор энэ бөгөөд Гачмаа түүнийг тасалчихгүй
гэсэндээ чухамхүү амин голоосоо аргамжжээ.
	Гачмаа хэдэн жилийн нүүрэнд агуйн үүдээр уйгагүй
шагайсан боловч хүнхэр хар агуйн хүйтэн жавраас бүлээн
амьсгал нэгээхэн   ч   гарсангүй.   Тэрвээр   жилийн   нэг
товирхон чулуун шав зээглэн тавьдаг зангаараа өнөөдөр
арайхийн өргөж тавилаа. Он жил ийм хурдан өнгөрсөн
гэж үү хэмээн өөрөөсөө асуугаад, өдөр бүхэн жил шиг урт
байсан биш билүү   гэж бодлоо. Гачмаа бүх юмыг эргэн
санах гэж оролдон дөнгөж саяхан тавьсан чулууныхаа
хажууд зургаадах тэмдэг мэт цомцойн сууж улиран одсон
өдөр хоногийг онгичин тэмтрэв.
	Гачмааг хөнгөжсөний хавар Совд баруун хошуу руу
эхийн нь сургийг гаргах гэж яваад ирэхдээ "Би ч уг нь
багцаатай байсан юм. Хөөрхий Нооной хүн бүл муутай
баян айлд зарагдаж байсан нь үнэн байна. Нэг жил болоод
гэнэтхэн явчихсан гэнэ. Бүрэг бараг сургаар бол Эрдэнэ-
зуу орох мөргөлчид дагасан бололтой гэж хэлсниг санав.
Одоо эх нь хаана яаж шуу гол зогоож явдгийг элдвээр таах гээд чадалгүй гайхаш тасран харьж явтал гэрийн нь
гадаа морь хөтөлсөн хүн бууж байхыг хараад гүйж ирэв.
Гэтэл зүс үзээгүй нэгэн эр мэнд усаа мэдэлцэн гэрт нь орсноо охиныг нь өргөж үнсээд 
	-Хүүхэд өсөх   хурдан    юмдаа.   Том   болжээ   гэж
өхөөөрдөв.
Гачмаа гайхан цай идээхэн тавьж
	 -Хаанаас хаа хүрч явна даа гэж асуувал
	-Зам зуураа. Буугаад мордъё гэж зорьж ирлээ. 
	-Та манайхыг яаж мэддэг юм бэ 
	-Мэдэхгүй мөртөө мэднэ гэх үү дээ. За тэгээд сайн сууж байна уу сонин сайхан юу байна даа.
	-Толгой мэнд шуу л... Би таныг танихгүй, юусан билээ гэж гайхаад л байна.
	-Аргагүй ээ. Харин би чамайг таньж байна. Гайхаад яахав. Цагаан гэзгээр чинь...
	-Хачин юм даа. Үзээгүй байж үсээр таних...
	-Тиим ээ. Би бол Хадхүүгийн үеийн нөхөр нь байна.
	-Ашгүй дээ, яасан сайн юм бэ. Тэр маань амар мэнд явна уу. Бид хоёр энд өдрийн бодол шөнийн зүүд болоод л... Охин нь одоо таван нас хүрчихлээ.
	-Хадхүү маань аймаг алгасч хошуу гулгасан адууны хийморь сайн эр явсан. Чи ч гадарладаг биз дээ. Тэгээд наашаа явдгийн даваанд хөрөнгө хураах ажилд дайчлах болсон. Хадхүү шиг эртэй бяртай хүн хэрэг болсон юм байлгүй. Тэгэхэд мань эр эрсхэн зангаараа "Би дээрэм хийж чадахгүй" гэж адарсан юм билээ. Үүнээс хамаг хэрэг мандсан. Тэгээд л дотоодыг хамгаалахад баригдаж асуугдаж, адуу малын хэрэг дайгаад аймаг руу аваад явсан. Хадхүү ч гомдож гутарч бас хор шар нь буцлаа биз. Байцааж байсан нэг гайхал "ардын дайсныг алахад хуульгүй" гээд дайрахаар нь нам цохичихсон юм билээ. Тэр лүд нь хэмхэрч байх яасан ч хэврэгхэн амьтан байсан юм бэ. Тэгээд л хот руу ачаад явсан сурагтай. Түүнээс хойш хэл мэдээ байхгүй. Анх хэрэг төвөгт орооцолдохдоо надад "Хэрэг бишдэх шиг боллоо. Чиний явдал суудал таарвал очиж эргээд хэл дуулгаарай" гэсэн. Би гэдэг ядарсан амьтан явдлын далим харсаар байгаад энэ...
	Үүнээс илүү юм тэр хүн ч хэлээгүй, Гачмаа ч учраа олохгүй сандарч мэгдээд олон юм шалгааж чадсангүй. Ядахдаа тэр буугаад мордсон хүний нэр уе, нутаг газры нь асууж чадаагүйдээ өнгөрсөн хойно харамсав.
	Тэр өдрөөс хойш Гачмаа хүлээх хүн үлдсэнгүй гэж бодсон хэрнээ агуйн ам руу шагайх зангаа орхиж чадсангүй.
Нэгэн өглөө охиныхоо үсний даахийг эвлэж самнаж
суухдаа энэ минь их сайхан гэзэгтэй хүүхэн болох нээ гэж бодсоноо Хадхүүгээ хүлээн нэр ч өгөөгүй гурван настайд
нь даахий нь ч үргээгүйгээ санав. Тэгээд Совд Даарий
хоёртойгоо ярьж өдрийн гэмгүйд даахий нь үргээгээд, 
эцгийн нь нэр дээр өөрийхийг нэмж Хадмаа хэмээн нэр
хайрлаж мөчиг тачигхан цай идээ цайлгаад өнгөрчээ. Совд тэнгэрийн тэнүүнд бэллэж сэрмүүн газар буурь сэлгэх гэх үе байсан ч  Гачмаа битүүдээ хүн хүлээгээд буйг мэдэх учир хэдэн жил хаяа ханзалсангүй Сац бас Гачмаагийн охин бандгай,ажаа хэмээн эрхлээд тэднийхээс гарахгүйд   ижилсэх байтугай  элэг дэвтэн  өөриймсжээ.
Олныг хямраасан үймээн түйвээн ч энэ хоёр овоохойг тойрзноод байв.
	Хоноц бүү хэл хонь малын эрэлчин буухаа байсан Гачмаагийнд Шодон хэмээх Даваа үдшээр буух нь тэр. Даваа сэтгэл ч юм уу сэвсэл ч юм уу:
	-Хэдэн жил танайхаар буух суух санаатай байсан ч хувьсгалын хэрэг явдал дийлдэхгүй, ардын дайсантай  ноцолдоод  шээх завгүй явлаа. Өнөөдөр харин бөгс өндийх  чөлөө гарсан дээр чамтай хууч хөөрч тарвалзаж хоноё гэж бодоод зүтгэчихлээ хэмээн лаахайдав.
	Гачмаа эгдүү нь хүрч:
	-Албаны том хүнийг байтугай өөрсдөө сүүж амраах хонхоргүй ядаж сууна гэж ширвэв.
	Даваа нүд гурвалжлан ёжтой инээгээд: -Гайгүй дээ хө, ганц банзан дээр багтана гэдэг биз  дээ хэмээн дамшигтай инээв.
Гачмаа   энэ  лайг   яадаг   билээ   гэж   бодсоноо   ов
 гаргаж
	-Та хажуулж бай. Би ч яахав, хар хүнээ ирэхэд халуун цайтай байж сургачихсан юм.
	-Нээрэн   чи   чинь  хүүхэд   гаргасан   гэж  дуулдсан
байхаа.
	-Тиймээ, том болсон. Аавыгаа хүлээгээд айлд тоглож
байгаа.
	-Өнөө шөнө ирэхгүй байлгүй
	-Тиим ч байж магадгүй. Харин ирвэл хартай бяртай гэж жигтэйхэн. Таныг сүйдэлчих вий дээ.
	Даваа бэрэгсэнээ нууж
	-Сүх далайтал үхэр амрая гээд бүсээ тайлж туулайн чих хэмээхээр зангидан дэрлээд хажуулав.
	Гачмаа охиноо өвөртлөн хэвтэхдээ орныхоо өмнө  ширмэн хоовонтой нурамтаи үнс тавиад орондоо орж дэн бөхөөв.
	-Даваа хүүхдийн нойрсохыг чагнаархаж байгаад хөл нүцгэлэн өмд цамцтайгаа өндийж дөрвөн хөллөн мярааж тэмтрэх хоромд Гачмаа цочсон хүн болж нурамтай үнс цацаж орхив. Даваа
	-Халцгатайн түлэнхий хэмээн огло үсэрч -Гичий минь чи хүн түлж алах нь уу хэмээн хараал тавин гөвж саван сандчив. Гачмаа дэн бариад
	-Та яачихав аа. Би манай муу гамшиг унтсан хойно шиншилж явна гэж хашраах гээд... хэмээн босч хувцаслав.
Даваагийн өмд цамц энд тэнд цоо түлэгдэн хиншүү үнэртэж бас ямаатсан тогоо шиг очтон тэрвээр өмдөн дотуураа гараа явуулан амь тэмцэж байхыг хараад шанага ус хутган цацав. Даваагийн толгойтой үс зэгэлтэн, нүүр нүдгүй үнэсэн бүрэгдэс болсон нь инээд хүрмээр. Даваагийн уур шатаж
	-Муу гөнжөө минь! Чиний тэр муу өмхий нүхийг гуйж царай алддаг нь би биш. Энэ суманд миний өмнө гэдэргээ харж унаад нүгэлтийгээ умалзуулж царайчлах хүүхэн захаас аван бий. Чамайг углаад авах гэсэн болохоос ухаад авах гээ юу. Даваа хүүгийн амтанд орсон эм дахиад нэг гэж гуйгаад салдаггүй юм. Мэдэв үү хэмээн ухасхийн гарч удалгүй морин төвөргөөн сонсдоод бүдгэрсээр чимээ тасрах нь тэр.
	Гачмаагийн нойр сэрвэгнэж гэдрэг харан хэвтэж байхдаа "Энэ Давааг хүүхэмсэг гэдэг үнэн юм. Галзуу Долзоог самардах гэж салбаганаад гутлаар ч билүү  гөвүүлээд хэд  хоног бундуутай  явсан   гэсэн.  Хүүхнүүд тоохгүй зовоодог шиг байгаа юм. Эр хүн юм чинь эм
шинших гэж   гүйх  нь аргагүй   шүү дээ.  Уг  нь өөртөө
таарсан олоод суувал аятай юу. Миний Хадхүү чинь
үүний дэргэд Хангайн буга шиг сайхан хархүн. Тэр маань
мэнд байгаа бол ялаа даваад нэг л өдөр яралзтал инээгээд 
орж ирнэ. Охиноо тэвэрч үнсээд л өргөөд л "миний охин
яасан өндөр болсон юм бэ гэж өхөөрдөөд" яаж баярлах
бол. Би    аяга дүүрэн  аагтай   цай  бариад л...  
	Тэр минь оочсоноо  
	- Гарын цай уулгүй удлаа. Чиний амт байна шүү
хөгжөөгөөд л... Совд бандгай, Даарий ажаа хоёр орж
ирээд л...     Тэр хоёр Хадхүүг минь, ямар сайхан эр вэ гэж
магтаад л... Миний хүлээснийг гайхаад л... Харин шинэ
шөл яах билээ. Совд бандгайнх охинд минь өгсөн хонь
хургалсан, төлөгтэй шүү дээ. Тэгээд хоёулаа орондоо ороод
л... Намайг ч ёстой үнсэж үнгэнэ дээ.Тэгээд... тэгээд...
хамгийн  сайхан...   нэг  мэдэхэд хоёулаа тас тэврэлдээд
ухаангүй унтчихсан байна. Үнээ саах л оройтох байх, за
яахав Даарий ажаа ганц өглөө шувтарчихна. Зал уу хүний
зовлон  мэднээ цаадах чинь, сайхан ажаа шүү...  Манай
хүн ч гэр орноо дор нь өөд татна. Адууны тэнгэртэй хүн юм чинь  олон адуутай сайхан айрагтай айл байна. Айргаа сайн бүлэхгүй бол ээддэг, түүхийрдэг гэсэн шүү. Хадмаа тусад орчихно доо.
	Наадамд   хоёулаа   явна.    Морины   зүс   нийлүүлнэ гэнэ дээ. Жороо цоохор морь ч гоё шүү. Хадхүү маань
барилдана. Түүнийг дийлэх хүн энэ хавьд байхгүй. Түрүүлнэ дээ. Боорцог цацаад л... хүүхэд үүхэдгүй булаацалдаад
Наадмын хуушуур ямар сайхан гээч. Шинэ дээлээ тосолчихгүй юмсан. Тэгээд л харина... гэтэл бас Хадхүүг
тойрсон  улс амьтан бүчээд оройтож л харих байх даа...
Охиноо дундаа хийгээд унтана. Үгүй ээ, болохгүй байх...
Яахав дээ унтсан хойно нь хоёул нэг талд гараад... Хүүхэд сэрчихвэл яанаа... Гайгүй биз дээ. Чимээгүйхэн л... Цаг
дээрээ бас болдоггүй  юмаа, хашгирахгүйг бодож шүдээ зууна.   Ямар  сайхан   гэж  санана...   Үүрээр  бас...   Ёстой Хадмаа сэрчихнэ болохгүй. Яахав дээ дахиад шөнө болохгүй юм биш дээ. Маргааш... гэж Хадхүүгийн чихэн шивнэнэ. Тунирхуу юм чинь буруу харна даа. Тэгэхэд, нь хүзүүгээр нь тэврээд эргүүлэхээс дээ... Гачмаа ийнхүү өөрийнхөө амтат бодолд автсаар үл мэдэгхэн яраглан зүүдний орчлонд шингэвэй.

ҮНСТЭЙ ХИЙССЭН ЖАРГАЛ

	... Нооной гэрээсээ дайжихдаа 
	-Манайх гэдэг айл там гээч нь боллоо. Ах дүүсийн  дундаас хүн гардаггүй юм байна. Гачмаа маань өөр хүний хүүхэд л дээ. Эцэг нь орсорхуу шаргал үстэй жолооч хүн Эрлийз хурлийз нь байсан юм уу. Надтай уулзаж учраа; л... Өнгөрсөн юм яриад яахав. Би мөрөө хөөхөөр шийдлээ Баруун хошуу руу яагаад ч юм бэ зүтгээд үзмээр. Чадвал Эрдэнэзуу орчих юмсан. Явган нүцгэн мөргөлчид явдаг л юм гэнээ. Замд аятайхан айл таарвал ар өвөрт нь гүйхнэх^ ч яахав. Хонь хариулах сааль сүүнд ямар би түүртэх биш дээ. Харин та хэнд ч хэлж болохгүй. Би хэзээ нэгэн цагт охиндоо эргэж ирнэ гэж Совдод аминчлан хэлээд явсан юмсанж.                                      
	Совд ил үгтэй юм шиг мөртөө хэцүү хүн болохоор охинд нь тэр бүрийг хэлсэнгүй. Нооной зам хугаслахдаа Эрдэнэзууд мөргөөр яваагаа учирлан ойр зуур хөл дүүжлэх үе байсан ч голцуу л явган гутлаа гамнан сугавчилж хөл нүцгэн таваргана. Нэгэнтаа өлсөх ядрахын туйлд унан тусан айл бараадав. Тэр айлын эзнийг Ширэм гэх агаад насжаар нэгэн аж. Эхнэр нь түнх муутай саалиа дийлж ядсан айл таарчээ.
	Нооной өөрийгөө Эрдэнэзууд мөргөж үхсэн амьдын хойно өмнийн буян үйлдэх, нүгэл хилэнцээ нимгэлж чадвал Богдын хүрээ орчих санаатай зүтгэж яваагаа дуулгахад, гэрийн эзэн
	-Ээ хөөрхий, бүсгүй богино жолоотой хүн гон биеэс өөр юмгүй бадарчлахад хэцүүднэ. Манайхаар хэд хоног байж харшаа гаргаад явахгүй юу гэжээ.
	Ноонойд ийм сайн айл таарсан, бас хүн бүл мөхсийг
анзааран үгүй  гэсэнгүй. Аргал уснаас авхуулаад үнээ гүү
саахад асад хийлгэхгүй  ажилсаг бүсгүй дорхноо  гэрийн
эздийн санаанд нийлэлгүй яахав. Тэр байтугай гэрийн
эзэгтэй
	-Манайх  гэдэг бүсгүй үр тогтох муутай айл. Архайж
дархайсан гурван хүү байгаа ч дор бүрдээ утаа гаргаад
мөрөө хөөцгөөсөн. За даа тэгээд эр хүн ч эхнэр талдаа
аван хайлдаг юм шив. Харин чи ерөөлийн үр гээч нь юм болов уу даа хэмээн нулимс унагажээ.
	Ноонойн хувьд хар элгийн хүмүүст элэг дэвтэж явах
хэцүү байя гэхээр хэдий болтол айлд буг болж суух билээ
гэсэн ацан  бодолд арга мухардавч
	-Урь унаж ус гэсэхээр унаа малтай мөргөлчдөд дайж,
учиртай явууламз гэсэн үгэнд нь оржээ.
 Өвөлдөө цаг хатуурхаж мал ширвээтсэнгүй цагаан
сартай золгов. Сар шинээр Ширэм өнгө дотор өгч, өөрөөр
өөрөөр нь хөвөнтэй дээл шидүүлж
	-Ганц  тэрлэгтэй   газар   хороохгүй.   Даарах   хөрөх
үе гарахад наадах чинь хэрэг болох вий гэжээ. Энэ үг
Ноонойн  хормойг   хадчих   шиг   болон   хоёр   буурлыг
баярлуулах үг олдсонгүй.
	-Ачийг тань яаж хариулдаг билээ гэж шүүрс алджээ. Хаваршиж хөх ногоо хөллөхийн үед Говь мэргэн вангийн
хэсэг мөргөлчид тэднийхийг бараадан бууж, Нооной идээ цай айрагтай угтав. Тэд морьдоос гадна хоёр тэмээнд
майхан, тогоо шанага, дэвсэх  хучих аар саарыг ачсан аж.
	Мөргөлчид ч
	-Буян нь дэлгэрсэн сайхан айлын хаяа бараадлаа хэмээн баярлаж, Ширэмийхээр ирж хууч дэлгэжээ. Ширэм тэдэнэд
	-Манай   энэ  охин   Эрдэнэзууд  мөргөх  санаатай.
Чадвал хүрээ орох байх. Цааш, цаашаа дайгдах болохоор унаа унаш дараа болох гээд байдаг гэвэл цаадуул нь:
	-Бидэнтэй   явчихаг.   Тэртээ   тэргүй   хом   түлхэж
харвигнаж яваа хоёр тэмээ хоосон шахуу яваа. Ачаан дээр>> суучихна биз гэж уриалган угтав.
	Маргааш нь хоёр хөгшин замынхүнсбазааж, Нооног говийн мөргөлчидтэй зам шулуудахад Ширэмийхэн нулимс цийлээн хоцорчээ.
	Эрдэнэзуу хэмээх ариун дагшин газрын бараа>> алсаас харахад бишрэм. Зуун найман цагаан суврага гээч нь ярайгаад л... Ойртох дутам олны хөл хөлхөөн ихсэх агаад зах нь харагдахгүй униарт цэнхэр хөндий нүд алдам. Нооной нүд оройлон гайхаж, урд ирж байсан мөргөлчдийң яриаг чагнан өөрийн эрхгүй бишрэв.
	Эрдэнэзуугийн гол гурван дугана, бас лаврин хэмээх дуганаар орж бурханд мэргэн, дотроо хадгалж байсан бүх л нүгэл хилэнцээ санагалзан байж өршөөл эрэн өөрийгөө бас охиноо даатгаад дотор нь онгойжээ.
	Ашгүй бас аз таарч, хамт явсан хүмүүс нь Цэцэн хааны тэмээн тэрэгтэй мөргөлчдииг гуйж хүрээ оруулахаар боллоо. Тэрхүү мөргөлчид нь дунд насны нэгэн лагс хар хүн, түүний зургаа долоон настай болов уу гэмээр годгор охин сайхь эрийн эх хэмээх эмгэн гурвуул. 
	Эрдэнэзуугаас хөдлөх гэтэл улдсан тэмээн дээрээ хэд гурван зоос нэмж солих тотгороор саатав. Тэмээний ул тэсэхгүй байнга л ийнхүү сольж яваа гэнэ. Арайхийн тэмээгээ солиод хөдөлжээ. Гэтэл газар хордоггүй. Нооной дотроо халиравч ил гаргасангүй. Тэрэгний данзан дээр сууж хөл амрах, хөсөг дагах ээлжлэн өдөр хоног өнгөрсөөр. Ээлжийн хоноглох газар, элстэй нарийхан гол таарав. Энд хонох шөнө лагс эр Ноонойг чангаамар болоход хагссан бүсгүй хүн хажигласангүй. Нооной удалгүй ханасан боловч нөгөө болхи эр алхиад салдаггүй. Нооной сүүлдээ ядарч нүд нь анилдан хухирав. Хэзээ салсныг мэдэхгүй өглөө сэрэхэд салтаа саам гэж шалбааг болсон байлаа. Үүнээс хойш лагс эрд шөнө бүр лайдуулсаар хүрээний бараа харахчаа болов. Гэвч сайхь эр хүний яс танагтайдаа, өөрийн хол сүлбээний нэгэн айлд орхиод ямарч атугай толгой хоргодох дээвэртэй орхисон авай. 
	Баатар хот хэмээх болсон Богдын хүрээ гээч хүсмээр
газар биш байлаа. Харин буусан айлын нь охин эсгий
хийдэг хамбинаад гэдэг хачин нэртэй газар ажилтай тул
түүнийг даган ажилд нь тус болзнов. Үс ноос уе шавхай,
үнэр танар  ч  айхавтар.  Тэгсээр ажилд орж  цалинтай
болж бор ходоодоо борлуулахтай болсон ч өөрийн гэсэн
оромжгүй нь хэцүү.
	Нооной нутгаас гарснаас хойш орон гэрийнхээ тухай
хэл дуулсангүй.   Гэндэн   яаж  явааг  бодохоосоо   цагаан
үст охиноо санана. Саналаа гээд сарвайж хүрэхгүйдээ
цөхрөнө. Агуйн   мухар   ам,   уулын   нөөлөгтэй   салхи,
бяцхан горхийн шүд хага ташсан ус, асганд бөртөлзөх
ммаг, нар бороо хоёрт навсайж харлах гэр гээд
бүгд сэтгэлд нь уяатай. Ер хүнд өөрийн жалганаас илүү
дулаан ээлтэй   газар   байдаггүйг  тэрвээр   яс   махандаа
нэвчээнэ. Нутгийн ах дүүс аян жин, хөсөг хөтлөөр ирдэг
байхдаа гэж бодовч хүний нүдэнд өртөж гол усаар нэг цуу
тарахаас бас эмээнэ.
	Ноонойн  янзыг үзэх ч  гэдэг юм уу ганц нэг хүн
оролдох боловч нүүр өгөөгүй. Тэгэвч адилхан амь зууж
ядаж яваа аятайхан хүн тааралдвал яая гэхэв гэж хааяа
сэрдхийнэ. Хөдөөний боргошуу намайг хэн тоогоо аж дээ
гэж бас өөрийгөө чамлана. Ингэхээс ч яахав. Хүрээний
дэгжин хүүхнүүд өмссөн зүүсэн, алхах гишгэх нь хүртэл
Тэдний   айлгүйтэсхийх   аяглаж   намжирдах   нь
хүртэл содон   чамин   болохоор   хормой   хогоо   чирсэн
өөрөөсөө ичнэ.  Ингэж явсаар ажлын  газрынхаа нэгэн
хархүүтэй  учир ургав. Заяын хүрээний гэх, тэр хүн нүд
хөмсөг гайгүйтэй, өө хэлсэн хүнд нуруу намхавтар. Нэр
Санж. Ажилд аахилахгүй мөртөө зогсохгүй хөдлөж цаана
цаана гардаг нэгэн. Хүн нь нуруутай, илүү дутуу үггүй, харин
нэг юм санавал мартахгүй хөрзийж харлаад байж мэдэх
болов уу гэсэн таамаг Ноонойд байдаг. Тэр хоёр жил
хиртэй үерхээд найр хөөр ч болсонгүй, Ноонойн буусан
айлын умгархан шавар тагзанд айл болжээ. Улсад өрхийн
бүртгэлгүй, бараг хүн мэдэхгүй энэ айлын гал өөдөө байх
заяа байсангүй. Ажил нугалах гэж оройтосхийдэг Санж ирсэнгүй. 	Нооной өглөө эртхэн ажил дээрээ гүйж очтол амьтан   бужигналдаж,   бөөн   түгшүүр   уйлаан   майлан болжээ.  Хүмүүсийн  шивнэлдэхийг чагнавал  "дайснууд хамбинаад  шатаасан"   гэлцэнэ.   Нооной   Санжийг эрж олны завсар заалхайгаар гүйгээд олсонгүй. Тэгтэл хамт  ажил хийдэг нэгэн "Наана чинь сүйд болсон гэнэ. Баахан амьтан баригдсан бололтой. Ажил дээр байсан улсуудын бас аваад явсан гэнэ. Санж маань тэдэн дотор оржээ гэхэд Нооной дотор нь палхийж суун тусав. Гэвч түүний анзаарах хүн байсангүй. Маргаашнаас нь барьдаг, хорьдог газрыг нь заалгаж үүдээр нь эргэлдсэн боловч буутай харуул хөндөлднө.
Нооной   Санжийгаа  мэдэхийн  хувьд  яасан  ч   гал тавих хүн  биш, андуу эндүү нь болоо биз.  Юм  нүдээ олж, гэмгүй хүнийг тавиад явуулна гэж итгэн хүлээсээн Тэгэвч Санж сураггүй. Амьтны ярихаар бол баригдсан улсаас алахы нь алж, амь гарсныг шоронд хийсэн гэлцэв. Ийнхүү  Ноонойгийн дэндүү богино жаргал түймрийг үнстэй хийсэж өөрөө цурманд үлджээ.
	Нооной азгүй төрсөндөө гутарч, бурхан намаЙг яахаараа шоовдорлож зовлонд хаядаг юм бол гэж дэмий л цухалдана. Санжийгаа үрэгдчихээгүй, хаа нэгэн газар шоронд сууж байгаа болов уу гэсэн горьдлого л түүний амийг торгоож байлаа. Гэвч Санж маань амь алдсан бол би яах вэ гэж өөрөөсөө асуувч мухардана. Нутгаа бараадаж ясаа тавих ч юм билүү гэж самгардана.
	Ноонойн ийнхүү тарчлаж буйг энэ олон хүн шигсэн хотбайтугай, төрсөн өссөн нутагт нь ч мэдэх нэгээхэн вээр хүнгүй хамаг лай ланчигаа ганцаараа үүрэн зовлонгийн жалга бүхнийг хэгжсээр сөхрөхдөө тулжээ.

ХҮСЭН ХҮЛЭЭСЭН ҮХЭЛ

	Раднаа энэ удаа ирэхдээ, өнгө зассан, цолны шоргоолж нэмсэн зан нь ихэмсэн хямсайжээ. Тэрвээр
Ганжуур Дэрэм хоёртой алба ярьж байгаад: 
	-Манай улсад ангийн дайснууд энд тэндгүй үүрлэж,
өнгөндөө хувьсгалч царайлавч цаанаа эзэрхэг түрэмгийд
туслаж тэр байтугай гадаадын дайсантай сүлбээлж байна. Бид ийм этгээдүүдтэй хайр найргүй тэмцэх гэж байгаа.
Түүнээс гадна пийдаалуудтай далд сүлбээтэй этгээдүүдийг илрүүлж устгана хэмээн зуунгитан хэлсэн нь Ганжуур,
Дэрэм хоёрыг сэрдхийлгэв. Тэд хот хөдөөгүй сэрдлэг,
мөрдлөг хомроголж эхлэсэн тухай чих дэлссэн байж л дээ: Ганжуур юу ч мэдээгүй царайлж
	-Бид гол дайснаа цомойлчихсон гэж бодож суугаа. Харин далд дам үлдсэн юм юу байдгийг мэдэхгүй юм даа Гэхэд Раднааа хөмсөг зангидаж:
	-Бид хэн хэн байгааг мэднэ. Харин тэр этгээдүүд үнэн нүүрээ гаргавал ял гэсгээл нь хөнгөрөх ёстой. Эс
тэгвэл гээд... сайхь хоёрыг нэвт сөрлөх мэт ширтэв. Дэрэм   түүний   хүйтэн   үгийн   үзүүрийг   халираах
санаатай
	-Гурвуулаа илэн далангүй яривал яасан юм бэ. Сүүлд
хэн хэндээ хар буруу санахгүй гэхэд Ганжуур дундуур нь орж
	-Чухам аа чухам. Би гэхэд л мөрөөрөө гэлдэрч яваа
гичий... Раднаа   гар   бууныхаа   ширэн   хуйны   товчийг  тор
хийтэл  онгойлгосноо 
	-Улсын нүд чихнээс гадуур нэг ч хүн үлдэхгүй гээд
буцаан товхлов.
	Энэ гурвын хооронд битүү хүнгэр дэлсээд яриа эвцэлдсэнүй. Боохой Раднаагийн гар бууны товх мултрах ойрхон байгаад хэн хэн ньбүлх залгисан боловч хоорондоо үгсэхийг бодолгүй цэрэвцгээсэн аж.
	Ганжуур:
	-Дор бүрдээ хичээж сайн нягталбал яасан юм бэ.
 Миний хувьд гэвэл "юу л бол" гэсэн айлуудаар тандаж
сэжиг сэв мэдвэл хэлье гээд хариу сонсолгүй холдохын
түүс болжээ.
	Ганжуур айл хунараар буух нэрээр мордсон ч шууд аймгийн төв орж дотоодыг хамгаалахын даргатай уулзаад:
	-Би бол юмны цаад наадыг олохдоо мулгуу, эрдэм ном мөчиг тачиг амьтан. Өөрөө учрыг нь олохгүй байгаг нэг юмыг мэдэх чадах хүнд нь дуулгая гэж бодсон юм Өөрт нь хэлж болдог үгүйг мэдэхгүй. Гэтэл таг чиг суугаа байвал  буруудах  ч   билүү  гээд Дагиймаагаас  хурааса зүйлийн  жагсаалтыг сарвайв.  Дарга түүнийг зэрвэсхэ үзээд:
	-Энэ ямар учиртай юм бэ.
	-Ноёных гэж байсны голомт сахиж үлдсэн айлаас хураасан эд хөрөнгө. Наана чинь алтан тойг гэсэн байгаа биз. тэр нь алга болчихоод...
	-Яасан юм бэ.
	-Яахав дээ зайлуул манай хавийгдаасан хамгаалахын төлөөлөгч, гэр бараа барих гээд хэрэглэчихсэн юм билээ.
	-Бид шалгаж үзнэ. Явж бай гэснээс өөр юм дарга хэлсэнгүй.
Ганжуур ч тэндээс гараад шууд давхиж нутагтаа ирээд хэдэн айлаар орсон гарсан болоод л өнгөрчээ.
Хэд хоногийн дараа аймгийн хамгаалахын дарга дагуулуудтайгаа ирж, хамгийн түрүүнд Дагиймааг дууджээ. Дагиймаа ч үгссэн ёсоороо өчиг мэдүүлэг өгөөд сэжиг авна гэж айгаад Ганжууртай ч уулзаагүй буцжээ. Тэгээд тэд Дэрэмтэй уулзсан гэх бөгөөд Ганжуурыг дуудалгүй явчихжээ. Дэрэм юу гэж мэдүүлснийг сонсохсон гэхээс Ганжуур загатнаад сиймхий харж байтал Раднаа ашгүй аймаг орохоор явж л дээ. Дэрэм энэ хударгаар захиргааны гэрт ороод ирэхэд:
	-Сонин сайхан юу бай на вэ?
	-Тайван даа... гэсхийгээд хэн нь эхлэж ярих вэ гэсэн шиг харц мөргөлдөв. Дэрэм шууд л
	-Дагиймаа та хоёроос болж ороогдоод... Та нар буух эзэнтэй, буцах мөртэй юм ярьсан биз. 
	-Хай л даа. Намайг дуудаагүй, Дагиймаа юу гэснийг
мэдээгүй л  сууж байна.
	-Тэр  алтан тойг ямар учиртай гэнээ? -Яахав дээ. Амьд хүн аль гачигдахыг тэр гэхэв. Раднаа хөөрхий, айл гэр болох гээд хэрэглэчихсэн юм даг уу. -Данс даяг байгаа юм уу
	-Байлгүй яахав. Харин таныг юу гэж ороох юм бэ
дээ.
	-Чухам юу болсон юм бэ гэж баахан ээрнэ лээ. Би ч гар бие оролцоогүй мэдэхгүй, авсан өгсөн данс хар нь
байдаг бол тэр л хэлээд өгөх байх гэсхийгээд салсан.
	-Яван суун, янзыг нь харж ясыг нь барих гэдэг болоо
шив гэж Ганжуур хэлэхдээ, өөр ч юу ярихав дээ гэсэн шиг шүднийхээ сиймхийгээр шүлсээ шидэв. Энэ    явдлаас   хойш   удалгүй,   тамгатай   бичигтэй, танихгүй хүмүүс ирж Ганжуурыг барих гэхэд Ганжуур: 	-Надад хийсэн хэрэг байхгүй. Та нар хэрэгтнийг нь барихгүй,  зүгээр байгаа надаар яах гэсэн бэ. Би явахгүй гэж хэрэлдсэн боловч янгинатал хүлээд аваад явжээ. Ганжуурын   хулхи   аймгийн    шоронд   ч   амархан буусангүй. Байцаагч хэмээх баавгай шиг эр эхлээд түүнтэй ялдамхан уулзаж, овог нэр нас хүйсийг нь бичиж аваад
	-Та  манай   төлөөлөгчийг   гүтгэх   болсон   учраа  л хэлчих. Тэгээд л яриа хэлгүй яс амрана. 
	-Би насандаа хүн гүжирдэж явсангүй. Юу болсныг хэлдэг газар нь дуулгаснаас өөр гэм надад байхгүй.
	-Та   яс заагаад давна  гэж бодоод байгаа  юм биш
	-Давах ч  юу байхав. Төрийн  нүд онож харна гэж
бодож байгаа.
	-Алтан тойгийг залгичихснаа хүлээх үү. 
	-Өвчөөд үзсэн ч надаас юм олохгүй. Байцаагч: 
	-Тийм вий муу эсэргүүн гээд бичгийн чулуун дараас
нүүр рүү нь  шидэхэд Ганжуурын шүд цөмөрч цус садрав. Ганжуур цустай шүлсээ шүднийхээ сиймхийгээр шидэх гэтэл үүдэн хоёр шүд нь шалан дээр торхийн унажээ.
	Ганжуурыг хуягууд буцааж шоронд түлхэн оруулаад цоожлоход бух шиг лухгар хоригдол заамдан:
	-Муу хулгайч чи алт шаачихаад хүн рүү чихнэ гэнээ гээд онхолдтол  шанаадав.  Ганжуур наар мөргөн унаад өндийж
	-Чи боохойг өмөөрөх хэн юм бэ
	-Би чам шиг хулгайч. Ялгаа нь үнэнээ хэлдэг эр хүн Тэгэхэд чи... гээд дахин цохиж унагав.
Ганжуурын толгой дүйрч наар өөд мөлхөн түрүүлгээ харан хэвтэхэд нөгөөх эр хөвсөртөл өшиглөөд
	-Чамайг үнэнээ хэлтэл чинь махыг чинь зулгаана гэж занаад нэвширтэл зоджээ.
	Ганжуур гутарч "Хувьсгалч хулгайч хоёр амь нэгтэй махчид юмаа" гэж бодсон ч сөргөлцөх сөгөө байсангүй.
	Байцаагч хэд хоног Ганжуурыг мартсан мэт байснаа гэнэт дуудав. Цай хоол тавьчихсан ааш зан ч гэж аялагхан. Тэрвээр хоёр хуудас цаас урд нь тавиад
	-Гарын үсгээ зурчих.
	-Яасан гэж зурах болж байна вэ.
	-Яахавдээ. Төлөөлөгчид дургүй хүрээд дарга нарт нь ховлож хорыг нь даръя гэж бодсон гээд л гүйцээ. Гарын үсгээ зурчихаад хоол цайнд гол ороод ав. Тэгээд л харихаа бод гэж аргадан инээмсэглэхэд Ганжуур янзыг нь үзэх гэж нохойтон:
	-Та миний өмнөөс зурчих. Би гэрийн бараа харах минь гээд бостол байцаагч
	-Болоогүй ээ. Эхлээд та зурчих хэмээн харандаа сарвайхад Ганжуур
	-Би хилс хэрэг хүлээхгүй гэж бичээд гарын үсгээ сарайлгав.
Байцаагчийн тэсвэр барагдаж, нөгөө сайхан ааш нь хийсэх мэт үгүй болоод тамхиныхаа галаар хацрыг нь нухаж түлээд аягатай халуун цай нүүр рүү нь цацав. Ганжуурын нүүр хацар нь хорсож байсан ч
	-Алаад аль гичий минь гэж давшлав.
Байцаагч түүнийг заамдан дагзаар нь хана мөргүүлээд 
	Ганжуурыг хуягууд буцааж шоронд түлхэн оруулас цоожлоход бух шиг лухгар хоригдол заамдан:
	-Муу хулгайч чи алт шаачихаад хүн рүү чихнэ гэнэ гээд онхолдтол шанаадав. Ганжуур наар мэргэн унаа өндийж
	-Чи боохойг өмөөрөх хэн юм бэ
	-Би чам шиг хулгайч. Ялгаа нь үнэнээ хэлдэг эр хү Тэгэхэд чи... гээд дахин цохиж унагав.
Ганжуурын толгой дүйрч наар өөд мөлхөн түрүүлгэ: харан хэвтэхэд нөгөөх эр хөвсөртөл өшиглөөд
	-Чамайг үнэнээ хэлтэл чинь махыг чинь зулгаана гэж занаад нэвширтэл зоджээ.
Ганжуур гутарч "Хувьсгалч хулгайч хоёр амь нэгтэй махчид юмаа" гэж бодсон ч сөргөлцөх сөгөө байсангүй.
Байцаагч хэд хоног Ганжуурыг мартсан мэт байснаа гэнэт дуудав. Цай хоол тавьчихсан ааш зан ч гэж аялагхан Тэрвээр хоёр хуудас цаас урд нь тавиад
	-Гарын үсгээ зурчих.
	-Яасан гэж зурах болж байна вэ.
	-Яахав дээ. Төлөөлөгчид дургүй хүрээд дарга нарт н ховлож хорыг нь даръя гэж бодсон гээд л гүйцээ. Гарын үсгээ зурчихаад хоол цайнд гол ороод ав. Тэгээд л харихаа бод гэж аргадан инээмсэглэхэд Ганжуур янзыг нь үзэх> гэж нохойтон:
	-Та миний өмнөөс зурчих. Би гэрийн бараа харах минь гээд бостол байцаагч
	-Болоогүй ээ. Эхлээд та зурчих хэмээн харандааг сарвайхад Ганжуур
	-Би хилс хэрэг хүлээхгүй гэж бичээд гарын үсгээ сарайлгав.
Байцаагчийн тэсвэр барагдаж,  нөгөө сайхан  ааш нь хийсэх мэт үгүй болоод тамхиныхаа галаар хацры нь нухаж түлээд аягатай халуун цай нүүр рүү нь цацав. Ганжуурын нүүр хацар нь хорсож байсан ч
	-Алаад аль гичий минь гэж давшлав.
Байцаагч түүнийг заамдан дагзаар нь хана мөргүүлээ, хуягууд дуудлаа.
	Ганжуур шорон руу туугдан үүдэн дээр нь очиход араас нь түүнийг ойтол өшиглөн цоожлов. Гэтэл нөгөө
хулгайч
	-Чи яасан их шөрмөстэй новш вэ гэнгүүтээ салтаа өшиглөхөд Ганжуурын хоёр төмсөг хага үсрэх шиг болов. Энэ мэтээр түүнийг сэлгэн тамласаар. Гэвч тэр шорон дотор хуурамч хоригдол байдгийг хэрхэн мэдэх
билээ.   Тэгтэл  нэг өдөр байцаагчийн дуудлагаар очтол түүний оронд Раднаа сууж байхыг хараад цочив.
Раднаа мэнд уе мэдээд
	-Та минь ямар хэрэгт орооцолдчих нь энэ вэ. -Чи л болоод мэдэхгүй байна уу. -Надад  мэдсэн   юм  байхгүй.   Сайхан  таньдаг хүн маань хэрэг төвөгт орчихеныг дуулаад, дарга нараас гуйж суллуулах санаатай хөөцөлдөж яваа нь энэ. -Би  нөгөө алтан тойгийг айл гэр болох гээд чамайг ЧИХСЭН ГЭДГИЙГ Л ХЭЛСЭН
	-Ямар тойг?
	-Чи хүрээ оруулаад зарчихаа биз дээ I -Та самуурч андуураад байх шиг байна. Би ямар ч тойг аваагүй. -Тэгнэ байхаа. Өнөөдөр би маргааш чи сэглүүлнэ
дээ.
	-Ээ хөөрхий та чинь намайгаа гүтгээд сууж байгаа
байхнээ. Миний сайн санаж яваа таны байгаа таарч дээ. Ийм дээрээ тулсан бол би таныг аварч чадахгүй юм байна
гэж хэлээд Раднааг гарахад байцаагч зөрж ороод
	-Та  хоёр нүүрэлдлээ. Одоо хэргээ хүлээ гэж зандрахад нь Ганжуур дуугарсангүй.
	-Чамайг дуугаргаж бид чадна. Бас бүр дуугай болгож чадна. Алийг нь шилэхээ өөрөө мэд.
	Энэ бол үнэн үг гэдгийг Ганжуур мэдэж байсан ч бас л хариу хэлсэнгүй.
	Байцаагч гар буугаа гарган түүнд сарвайгаад
	-Чи өөрөө өөртөө сум зоох уу, би чамд уу
	-Би буу жад мэдэхгүй.  Чи  чаддагаараа надад нэг ширхэг сум хайрлачих.
	-Тэгье. Өнөө шөнө үүрээр аваарай. Тэр болтол явж яс амар гээд гаргав.
	Ганжуур нурам хийсэнгүй. Үүр тэмдгэрсэн боловч алах хүн ирсэнгүй. Ганжуур "эд нар чинь шууд алдаггүй олон дахин  үхүүлж байж сүүлд  нь бууддаг байх  нээ" гэж дотроо бодож хэвтэв. Үүнээс хойш лав л сар хэртэй Ганжуурыг дуудсангүй. Тэрвээр тамир тэнхээ тасарч, турж эцээд яс арьс болсоор, эцэстээ цөхөрч түргэн л алаасай гэж хүлээх болжээ. Үхэлд адгах хүн үгүй ч, арга барагдах цагт түүнийг амрагийн өвөр шиг хүсэн хүлээх үе ирдэг нь эцсийн амаршлын аргагүйн эрхний автал ажээ.

ҮХЭЭРИЙН ЦЭЭР

	Дэрэм Дагиймааг чармай нүцгэн өвөртлөх дуртай Түүний биеийн шүргэлцээ бүхэн нь янаглалыг өдөөж эр хүнийг эзлэн автаах ид шидтэй, мяндсарсан болборой. Энэ удаад ч Дэрэм түүнийг тас тэврэн уруул, нүд, хацар хоолой, хөхний нь товчийг үнсэв. Дагиймаа тэгэх тусам улам чардайн өрөөсөн хөлөө аанай л гуян дээгүүр нь тохож халуу авалцаав. Дэрэм түүний амрагийн бумбыг алгаараа хөмрөхөд Дагиймаа алтан түлхүүрийг нь атган саамшуулах мэт зөөлөн зөөлөн шувтарч дур тачаалыг гааруулах нь тэсэхийн аргагүй.
Дэрэмийн хамаг бие хөвчрөн дээр нь үсрэн гарахад Дагиймаа өндөсхийн түлхэж чивчирсэн чичүүрийг нь залгих мэт өөр рүүгээ хавуулав. Дагиймаа Дэрэмийн хүзүүгээр тэвэрч
	-Ёстой сайхан байлаа шүү. Бид хоёр дандаа ингэж жаргах болов уу
	-Жарганаа
	-Янз бүрийн юм дуулдаад би ч айх л боллоо.
	-Тиим ээ. Олон хүний заяа хаялаа. Хаялаа ч юу байхав хаяуллаа.
	-Нөгөө олон лам нарыг бүгдий нь буучихсан гэж
үнэн үү
	-Ямар аймаар юм бэ.
	-Одоо харыг нь буудаж эхлэв шүү
	-Яадаг билээ. Нөгөө муу Ганжуур гуайг бас алчихсан
уу.
	-Арван жилтэй салсан дуулдана лээ. -Энэ муу боохойгоос л хамаг юм болж байгаа юм. -Ганц боохой  бишээ,  их олон  бүр азарган  чоно бий.
	-Чи минь л мэдээтэй байгаарай.
	-Хичээж л  байна. Тэгэхдээ маргааш  юу болохыг
мэдэхгүй.
	-За за. Ийм муухай юм ярихаа больё. Хоёулаа сайхан
юм ярья. Тэгэх үү.
	-Тэг л дээ. Сайхан юм дуулмаар байна. -Хоёулаа аав ээжид чинь хэзээ очиж золгох юм бэ. -Хэзээ  л бол хэзээ. Манай хоёр яасан их баярлах
бол. Сайхан бэртэй боллоо гээд хөл нь газар хүрэхгүй
хөөрнө.   Манай аав найр наргианд дуртай. Аяга тагш юм балгачихна. Ээж бол хуруудаад айраг уухад дийлдэхгүй.
За тэгээд нутгийнхан надтай уулзах, чамайг харах гээд хөлд дарагдана.  Тэр хоёр  маань тээршээхгүй.  Олуулаа
Тэр хоёр маань тээр байх дуртай улс шүү.
	-Би  сайхан хадамтай байхсан гэж боддог юм. Яг л миний санаанд таарч байна. Харин хоёулаа хишиг хутаг төхөөрөхгүй    бол   горьгүй.   Манай   нутгийнхан   халуун
хошуутай| мал, дээлийн өнгө, шүүстэй очдог бололтой юм
билээ.
	-Чи их ёсорхуу юмаа?
	-Би  одоо цагийн л юм ярьж байна. Ээжийн минь
ярьснаар  бол бэр хүн хадмынд очихдоо тотгонд мөргөж
ордог, гал голомтонд нь бас аав ээжид мөргөдөг байсан
юм гэнэ лээ. Шинэ бэрийг гурав хоног хөшигний цаана суулгаад,  хөшиг тайлах ёс болдог гэсэн.
	-Тэр гурав хоногт би хаана байх юм бэ.
	-Надад л лав ойртож болохгүй. Бууны сүмбээр хөшиг ярсан хойно, үхэгнээс бүтэн хонины шүүс гаргаж, шагайт чөмөгний бүдүүн талаас бэр атгаж нарийн талаас нөхөр татаж иддэг гэсэн. Шар наранд мөргөж, шагайт чөмөг атгаж гэрлэнэ гээч нь энэ юм гэнэлээ.
	-Над шиг бүдүүн борог хүн бол эхнэр ч үгүй ёс үгүй үлдэх юм байна.
	-Зүгээр зүгээр. Хоёрдох эхнэр дээр сурна.
Тэр  хоёр  ийнхүү  мөрөөдөж,  түүндээ   итгэж хоёр биедээ эрхлэн ёстой л тос даатал тэврэлдвэй.
	... Дагиймааг хадмынх нь үүдээ сөхөн оруулахад эхлээд хадам аавдаа, тэгээд хадам ээждээ хадаг барин золгож хоёуланд нь үнсүүлэв. Хадам ээж нь мөнгөн аягатай сүү барихад амсаад Дэрэмд өгснөө, бурханд нь мөргөж хүрдийг нь эргүүлээд тоонын голоос доохоно эхийн дэргэд сөрхөн сууна. Тэгтэл гэр дүүрэн хүн цуглаж найр эхлэлээ. Хүмүүс орж гараад л...
	Дэрэмийн аав хүү бэр хоёроо дагуулан гарч шинэхэн ахрын цагаан эсгий бүрээстэй гэрийн гадаа очоод
	-Аав ээж хоёр нь хүүхдүүддээ энэ гэрийг төхөөрсөн Миний хүүхдүүд орцгоо. Тэр хоёр готгоноос адис аваад орлоо. Авдар, сав, ор шүүгээ, айргийн зах гээд бүх юм бүрэн   сайхан   гэр   аж.   Дэрэмийн   аав  өврөөсөө  хадаг гаргаж Дэрэмд өгч  миний  хүү   тоонондоо уячих  гэхэд Дэрэм хадгаа бариад дээшээ хартал... Тоонон дээр чоно суучихсан архираад... Тэгтэл морьтой хүмүүс гадаа ирэх чимээнээр Дагиймаа сэрчихэв. Харанхуй шөнийн айлчин Раднаа, бас нэг үл таних хархүү хоёр байлаа. Дагиймаа босч  тэдэнд айраг аягалан  өгөхөд хоёулаа тогтоогоод Раднаа оломтой цүнхээ уудлан Дэрэмд нэгэн бичиг өгөв. Дэрэм түүнийг авч үзээд Раднаад эгүүлэн өгч Дагиймаад
	-Албаны чухал ажил гарчээ. Удахгүй ирнэ гэж хэлээд тэд хамт давхилдан одов.
Дагиймаа орондоо ороод "Энэ боохой яршигтай чаргуул шүү. Заавал харанхуй шөнөөр хүн босгоод... гэж бодсоноо нөгөө Ганжуур нь байхгүй болохоор арга ч үгүй юм болов  уу хэмээн тайвшрав.
	Дагиймаа   хэд   хоног   Дэрэмийг   хараад   ирэхгүй болохоор  сэтгэл нь зовж сумын төв орлоо. Тэрвээр гэм
халгүйг бодож Сондуул Совдтой уулзаад: 
	-Дэрэм даргатай уулздаг юм уу гэж ирлээ. Байгаа
болов уу.
	-Байхгүй л болов уу. 
	-Хаана байгаа бол? 
	-Аймаг орсон байх аа -Аймаг аа?
	-ТийМЭЭ.  Энэ боохой  хамаг амьтан  барьж  идээд дуусах нь шиг бай на. Үйлсээ алд. 
	-Тэр боохой чинь хаана байна? -Аваад л явахгүй юу...
Дагиймаа муу юм болсныг мэдээд гайхазнан байснаа 
	-Ер нь  Долзоотой уулзъя" гэж шийдэв. Хоёр хүүхэн ч дуу тавилцан  уулзаж хэн хэнийгээ үзэгдсэнгүй, харагдсангүй гэж үг шидэлцэн санаснаа гайхалцав. Дагиймаа     нулимсаа     барьж     чадахгүй     мэгшин Дэрэмийн баригдсаныг ярьж Долзоог тус болж үз гэж гуйлаа. Долзоо:
	-Иш чааваас даа. Таарсан ч хүнээсээ гуйж дээ. Би
чинь салганаж яваад дэмий хүнтэй дэр хуваажээ. Энэ хүн
гэрийн бараа харахгүй, харахаараа заавал хагацал зовлон
дуудах юм. Нутгийн улсын нүүр ч харж чадахаа байлаа.
Аягүй бол зарим нь галзуу Долзоо зааж өгөөд байгаа гэх
байх. Яаж шуу холддог юм билээ л гэж бодох юм. Нооной
шиг тэнээд явчихмаар ч болох юм гэхэд Дагиймаа
эрхбиш  хүний  хань  байна,   цаадах  чинь  чиний
 үгэнд орох байлгүй дээ. Чи минь л тус болж үз. Чамаас
өөр хэндээ би хэлэх вэ дээ.
	-Цаадах чинь хааяа нэг өвөрт орж харайхаас бусад
үед хань биш. Гадуур дотуур дэл сулыг илүү харж яваа
дуулдах юм. Сүүлдээ бүр салтаа саамны өвчин авчраад
наачих вий гэж айдаг болсон. Хэрэв жаахан үг сөргөөх гэвэл хувьсгалын нүд чих чамайг харж байгаа. Хэрээ мэдсэн чинь дээр гэж зандрах юм. Тэгээд ч буутай жадтай хүн хэцүү гэж Долзоо чин үнэнээ учирлав.
	Дагиймааг явахад нь Долзоо сэтгэл засах санаатай
	-Юм дуулдвал чамд хэлэмз гэсхийн аргаджээ.
	Дагиймаа номтой тохьтой Чойдонгийнд буув.
	Дагиймаа юу гээчийн алаан хядаан, айхавтар ирэх нь энэ вэ, өнгөрөх болов уу гэж өвгөнийг шалгаав.
	Чойдон:
	-Цагийн   цөв   үе   мултрахыг   үздэг   гэх   нь   бий. Өнөөхөндөө  хоолгүй  нь хоолтойгоосоо булааж дажин болоод  өнгөрөх  биз.   Маргаашнаас  төрийн   хойморын самуунд хоорондоо хядалцаад л дуусах бий вий. Хойд орос газар зуд турхантай байгаагийн урхаг. Ингэхэд чи юунд манайхыг зорьж  ирэх нь энэ вэ
	-Дэрэмийг бариад явчихсан.
	-Танайхаар орж гардаг гэж дуулаад би дотроо зовж л байсан. Пийдаалтай сүжирсэн гэж ороосноос зайлахгүй Харин муу Ганжуур яагаад чонон дотор ороод бариулчихав даа.
	-Боохойгийн л хийж байгаа ажил
	-Боохой ч яахав, хүний гарын үзүүрт ганц хуруутаж яваа юм. Одоохондоо өөрийгөө эрлэгийн элч шиг санадаг юм байлгүй. Алсдаа заяаны нь үзүүр харлахаас зайлахгүй Цус нулимс хоёр насны хоол биш. Үхсэн үлдсэн хоёрын нэхэл нэг л өдөр гүйцнэ.
	-Би яасан нь дээр вэ.
	-Чи бид хоёрт азнахаас өөр арга бодогдохгүй л байна Тэнгэр онгойж гүлгэрэх цаг баймаар л юм.
	-Заримдаа холхон явчихмаар санагдах юм.
	-Хор нь гартал хоргодох зай байвал буруу нь ч юу вэ дээ.
	Дагиймаа харихаар явах замдаа хаачихаа бодвол, Хүрээний ойролцоо нутагладаг шор хэмээх Цэдэн санаанд оров. Цэдэн бол 	Дагиймаагийн эцэг талын хамаатан бөгөөд их газар бараадаад олон жил болж буй
нэгэн. Тэрвээр хэдэн үнээ,  гүү шувтарч, сүү айргийн  ганзаганаас хишиг хүртэж яваа билээ. Дагиймаа хэдэн
жилийн өмнө хот орохдоо тэднийхээр байж санаа амар
хүрээлж хороолж билээ.
	Дагиймаа шийдмэг зангаараа хоёрхон хоногт ажил
явдлааа бөөрөнхийлөөд   хос   морьтой   баатар   хот   руу
морджээ.   Энэ   явдлаас  хойш   арваад  хоногийн   хойно Раднаа тэднийхийг зорив. Тэрвээр хамт яваа дагуулдаа 
	-Энд нэг цадиггүй эм бий.  Би өнөөдөр түүнд буу
тулгаж өмдий нь шувтлуулаад харамлаад байдаг хагархай
салтаагий   нь   холхимдог   гутал   шиг   болгож   байгаад аваад явна. Чи  гаднаа хүлээж байдаг  юм  шүү  гэжээ.
Гэтэл тэднийг очиход өрх нь бүтээлэгтэй, үүд нь ханын зууравчаар дараастай гэр угтав. Айл хунараас нь асууваас
	-Мөргөлөөр явна л гэж байсан. Хаашаа явахаа тоож хэлэх биш гэцгээжээ. Раднаа тэднийг сүрдүүлж, түүний оронд та нарыг баривчилна гэж агсарсан боловч
	-Бид чинь одоо пийдаалын зарц биш. таны хүчинд
эрх чөлөөтэй болоод жаргаж байна. Та бол амьд бурхан
шүү дээ. Тэр муу пийдаалыг ирвэл яахав, барьж хүлээд
танд аваачиж өгөх үү... гэж цаадуул нь худал зулгуйджээ.
	Раднаа авралын бурхан царайлж, 
	-Ард түмэн намайг ингэж л хүрээлсэн юм даа хэмээн
хамт яваадаа гайхуулахаа мартсангүй.
	Ийнхүү   хайрхан   сумаас   бас   нэг   хүүхэн   хаачсан нь  мэдэгдэхгүй үгүй болжээ. Хэрэв Раднаа    гэрт орсон
бол Дагиймаагийн орон дээр нь сүх тавиастай байсан юмсанж.
	-Ямраар ч бодсон хойдохы нь даах ёстой хүний нэг.
Бид ч  гэрчтэй гэгээтэй ял зэмгүй бол сэтгэл амар. Та юу
ч гэсэн ороод үз гэж балмагдсан царайлав.
Раднаа:
	-Надаар яс бариулмаар байна уу. Би та нараас үхсэн
өлөгчин  биш,  пийдаалын амьд зулбасга л авна.  Хэрэв
хааш хэрэг болсон байвал хохь чинь шүү. Би эргэж ирнэ
гэж занаад довтлон одов.
Раднаа Дагиймааг үхсэн чинээ бодоогүй ч үхээрийн ийм цээртэй айлын босго алхах насанд цөвтэй гэж хатуу хорьдог нутгийнхны ёс болон хар амьныхаа айдсыг давж чадсангүй мөхөсджээ.  
 
