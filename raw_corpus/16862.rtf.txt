№272(16862)     
1987 оны арван нэгдүгээр сарын 13.
СЭТГҮҮЛЧИД ЮУ ХИЙХ ВЭ?

Монголын сэтгүүлчид V их хурлаа хийж нийгмийн хөгжлийн орчин үеийн шатанд хэвлэл, мэдээллийн нийт хэрэгсэл, сэтгүүлчдийн өмнөх тулгамдсан зорилтыг тал бүрээс нь задлан шинжилж, ажил хэрэгчээр хэлэлцлээ. Монголын сэтгүүлчдийн холбооны хорооны илтгэл, их хурал дээр үг хэлсэн сэтгүүлчид МАХН-ын XIX их хурал, Намын Төв Хорооны бүгд хурлуудын шийдвэрийг хэрэгжүүлэхэд хэвлэл, мэдээллийн хэрэгслийн олон төрөл зүйл, тухайлбал сонин сэтгүүл, радио, телевизийн нийтлэл нэвтрүүлгийн чанар, өгөөж, нөлөөг дээшлүүлж дайчин давшингуй чанарыг хангаж, эцсийн сайн үр дүнд хүрэх, сэтгүүлчдийн байгууллагын үйл ажиллагааг боловсронгуй болгох арга замыг иж бүрнээр тодорхойлон ярилцлаа. Сэтгүүлчид өөрсдийнхөө ажилд тодорхой үнэлэлт дүгнэлт, шүүмжлэлтэй хандаж, оршиж байгаа дутагдлыг арилгах, хуучин сэтгэлгээ, явуургүй арга барилаас салах, ерөнхий магтаалаас тодорхой асуудал руу, өнгөц дүрслэн бичихээс судлан шинжилж нээн харуулахад шийдвэртэй шилжих зорилт дэвшүүллээ. Сэтгүүлчид ололтоо бататгахын хамтаар дутагдлаа арилгаж үр нөлөөтэй задлан шинжлэл, үндэс сайтай хурц дайчин бичлэгт, мэдээлэн хэлбэрдэхээс иж бүрэн шинжлэн дүгнэх аргад эргэлт буцалтгүй орохдоо нийгэм, эдийн засаг, улс төр, техник, шинжлэх ухааны мэдлэгээр гүнзгий зэвсэглэж, амьдрал, үйлдвэрлэлийн гүнд ажиллахын чухлыг гүнээ ухамсарлаж байна. Тэд үзгээ хурцалж, ур чадвараа сайжруулж, бичлэг, нэвтрүүлгийн шинэ шинэ төрөл зүйлийг эзэмшиж, нийгмийн үйлдвэрлэлийг давшингуй хөгжүүлэх, улс орныхоо эдийн засаг, соёлын хөгжлийг хурдасган эрчимжүүлэх, шинэ хүнийг хүмүүжүүлэх талаар намаас дэвшүүлсэн чиг шугамыг хэрэгжүүлэхэд авьяас билиг, эрдэм чадлаа дайчлан тодорхой хувь нэмрээ оруулах итгэл төгс байна. 

Нэгэнт бий болсон потенциал, нөөц бололцоог дээд зэргээр зөв зохистой ашиглах, хөдөлмөрийн хүний шилдэг тэргүүний туршлагыг нийтийн хүртээл болгохын зэрэгцээгээр шударга бус явдал, хүнд суртал гаргах, хуурч мэхлэх, ёс суртахуунаар доголдох зэрэг элдэв дутагдал, харш үзэгдлийг илчлэн арилгахад хамгийн идэвхтэй нөлөө үзүүлэх нь сэтгүүлчдийн чухал зорилт, нэг гол үүрэг мөн. Аль нэгэн хурц сэдвээс цэрвэн зайлсхийхгүйгээр нийтийн өмнө тул сэдвээс цэрвэн зайлсхийхгүйгээр нийгмийн өмнө тулгартап амин чухал бух асуудлыг зоригтой хөндөж, нийгэмд болж байгаа олон талт үзэгдлийн тухай түүний хөгжлийн диалектик нэгдэлд нь сонирхолтой, тодорхой мэдлэггүйгээр бичих нь сэтгүүлчийн бүтээл туурвилын зарчим мөн Нийгэмд сэтгүүлчдийн гүйцэтгэх үүрэг, хариуцлага урьд урьдахиас илүүтэйгээр өсөн нэмэгдэж, эдийн засаг, нийгмийн тулгамдсан зорилт, хүрээлэн байгаа байгаль орчныг хамгаалахаас эхлээд хүний хүчин зүйлийн ролийг идэвхжүүлэх, шинжлэх ухаан, техникийн дэвшил, хорьдугаар зууны хүмүүсийн ёс суртахууны асуудал, дайн, энхийн сэдвээр сэтгүүлчид жинтэй, нөлөөтэй үг хэлэх ёстой. 

Өнөө үеийн хүний шилдэг сайхан чанар, хүнлэг дүр төрхийг хөгжил хөдөлгөөн дунд нь үнэн бодитой, итгэл үнэмшилтэйгээр нээн харуулж, хүмүүсийн оюуны эрэлт хэрэгцээг хангах нь нийтлэл, нэвтрүүлгийн чанарын хэмжүүр мөн. Манай нийгмийн захиалга бол байнга өсөн нэмэгдэж байгаа оюуны хэрэгцээгээр тодорхОйлогддог учир нэг байранд, нэг түвшинд зогсохыг хэрхэвч тэвчихгүй билээ. Идэвхгүй байдлаас ангижран, нийтлэл, нэвтрүүлгээ нийт, уншигчдын хяналтад ил тод байлгаж, үйл ажиллагаандаа үнэлэлт дүгнэлт, шүүмжлэлтэй хандахгүйгээр сэтгүүлчид өсөж дэвжихэд учир дутагдалтай болно. Сонин хэвлэл, радио, телевизийн нийтлэлийн бодлогод шинэ өнгө аяс бий боллоо ч гэсэн тэр нь амархан хуучирч, цаг үеийн шаардлагын түвшин нэмэгдэхийн хэрээр дахин шинэчлэх шаардлагатай тулгарах нь зүйн хэрэг юм. Хэвлэл, мэдээллийн газрууд нийтлэл, нэвтрүүлгийнхээ мөрөөр тогтмол, далайцтай ажиллаж хэлсэн үг, бичсэн зүйлээ заавал үр дүнд хүргэж байх нь тэдний мэргэжлийн ёс зүйн хууль мөн. Хэвлэлийн шүүмжлэл ч ялгаагүй, сайшаал ч адил цөм л үнэн зөв, ул үндэстэй байвал бичлэг нь хурцдах гэж үгүй юм. Сэтгүүлчид тэргүүний дэвшилттэй юм бүхнийг бусдаас түрүүлж олж харж, дэмжин дэлгэрүүлж, уншигчдад цаг ямагт шинэ санаа, шинэ мэдлэг өгч чадах юм бол олон түмний үнэлгээ хүндэтгэлийг аяндаа хүлээж эх орныхоо эдийн засаг, нийгмийн хөгжлийн нарийн чухал асуудлыг өргөн хүрээтэй харж ойлгож мэддэг, хамгийн тулгамдсан асуудлыг нь онож тусгаж нийтэлж, нэвтрүүлж чаддаг, нам, засгийнхаа тогтоол шийдвэр, дотоод, гадаад бодлого, үйл ажиллагааны хөгжил, чиглэлийг өргөн хүрээнд хардаг үнэхээр нийгмийн зүтгэлтэн болж чадна. Үүнд мэдлэг боловсрол нэн чухал бөгөөд ерөнхий мэдлэгээ Тасралтгүй дээшлүүлэх нь цаг үеийн шаардлага, сайн сэтгүүлч, нийтлэлч байхын нэг том болзол билээ. 

Тэрчлэн сэтгүүлч хүн соён гэгээрүүлэгч, сурган хүмүүжүүлэгч, шинийг санаачлагч төдийгүй тэмцэгч байх зорилгоо гагцхүү бүтээл туурвилаараа шийдвэрлэж чадна. 

Хэвлэл, мэдээллийн хэрэгслийн тус бүрийн өвөрмөц давуу тал, нэгдмэл хүч чармайлтыг гүйцэд ашиглаж, шинэ арга барилаар идэвхтэй давшингуй ажиллах нь дээрх зорилтыг хэрэгжүүлж, нийтлэл, нэвтрүүлгийн үр өгөөжийг дээшлүүлэхэд туслах болно. Манай өнөөгийн мэдээллийн зуунд шинэлэг уур амьсгалыг газар сайгүй тууштай нэвтрүүлэхийн тулд сэтгүүлчид өөрсдөө бүхнээс түрүүнд өөрчлөгдөн шинэчлэгдэж, шинэчлэл, өөрчлөлтийн дайчин байлдагч нь байж үлгэрлэн манлайлах ёстой. Өөрчлөн байгуулалтын уур амьсгал, шинэлэг өнгө аясаар ажиллаж, нийтлэл, нэвтрүүлгийн үр өгөөжийг дээшлүүлэхийн чухлыг манай сэтгүүлчид эргэлт буцалтгүй чиг баримжаагаа болгон сонгож авсныг Монголын сэтгүүлчдийн V их хурал дахин нотлон харуулав. 

Их хурлынхаа шийдвэрийг тус тусын өвөрмөц онцлогт тохирсон үр нөлөөтэй, өргөн хүрээтэй ажлаар хэрэгжүүлэх нь нийт сэтгүүлчид, сонин, сэтгүүл, радио, телевизийн редакци, монголын сэтгүүлчдийн байгууллагын нэр төрийн хэрэг юм. Сэтгүүлчид юу ярьснаа яаж хэрэгжүүлэхийг хянагч, ер нь сэтгүүлчийн бүтээлийн чанар шалгагч нь нийт ард түмэн учир сэтгүүлчдэд өргөн хяналт, өндөр шаардлага тавигдаж байна. Бид сэтгүүлчид энэхүү ил тод байдлаас хаашаа ч булзаж нуугдах газаргүй гэдгээ нэг ч өдөр маргах ёсгүй билээ. 

