     №12 (16915)
     1988 оны нэгдүгээр сарын 11 ПРОКУРОРЫН ХЯНАЛТ

Хууль хамгаалах нийт байгууллага, түүний дотор прокурорын газруудын ажлын зохион байгуулалт, арга барилыг улс төр, эдийн засгийн 6оловсрол, мэргэжлийн ур чадвар,  ажил хэрэгч чанарыг дээшлүүлэхэд онцгой анхаарал тавих нь чухал байна>> гэж  БНМАУ-ын Ардын Их Хурлын тогтоолд заажээ.

Намын эдийн засаг, нийгмийн бодлого, нам, төрөөс социалист хууль ёс, сахилга, дэг журмыг бэхжүүлэх талаар дэвшүүлсэн зорилтыг хэрэгжүүлэхэд прокурорын байгууллагын үүрэг их бөгөөд улс орны эдийн засгийн удирдлагыг шинэтгэх үйл явцыг гүнзгийрүүлээд прокурорын хяналт шалгалтын үр нөлөөг эрс  дээшлүүлэх шаардлагатай байна.Прокурорын байгууллын ажилд хуучирсан арга барил удтал зууралдаж эрх зүйн арга хэрэглүүрийг илүү үр дүнтэй ашиглах, социалист аж ахуй, хөдөлмөрийн харилцаанд хууль ёсыг улам бэхжүүлэх ажил өнөөгийн шаардлагаас хоцорч байгааг Ардын Их Хурлын чуулган тодорхой шүүмжилсэн билээ.

Прокурорын ерөнхий хяналтыг намын эдийн засаг, нийгмийн бодлогын зангилаа асуудлыг шийдвэрлэхэд чиглүүлж бодитой үр нөлөө үзүүлэхүйцээр зохион байгуулах нь өнөөгийн гол зорилт болж байгаа учраас хяналт шалгалтын үр нөлөөг эрс сайжруулж, төв, орон нутагт хийдэг олон тооны үзлэг шалгалтын оновчтой, ажил хэрэгч, ул суурьтай, иж бүрэн байдлыг хангах хэрэгтэй.Шалгалтыг өнгөц оромцоглон хэлбэрддэг, зөрчил дутагдлын шалтгаан нөхцөлийг тогтоож арилгах арга хэмжээг бүрэн гүйцэд авч хэрэгжүүлдэггүй дутагдал байсаар байгаа нь Улсын прокурорын газар болон Улаанбаатар хот, Увс, Өмнөговь аймгийн прокурор зэрэг төв, орон нутгийн нэлээд проктрорын байгууллагын хийсэн шалгалтын явцад илэрсэн байна. Түүнчлэн улс ардын аж ахуйн удирдлага, төлөвлөлт, аж ахуйн механизмыг боловсронгуй болгоход прокурорын ерөнхий хяналтын бүтээлч үүргийг дээшлүүлэх талаар шинэлэг хэлбэрийн тодорхой ажил үгүйлэгдэж, эрх зүйн актууд хууль тогтоомжинд хэрхэн нийцэж байгаад тавих хяналтын ажил ч төгөлдөржиж чадаагүй байна.

Өнөөдөр прокурорын хяналт шалгалтын ажлын голыг улс, хөдөлмөрийн сахилга бэхжүүлэх болон үйлдвэр , албан байгууллага, албан тушаалтнаас хууль ёсыг нарийн чанд биелүүлэх үйл ажиллагаанд чиглүүлэхийн зэрэгцээ прокурорын ерөнхий хяналтын ажлын арга барилд шийдвэртэй өөрчлөлт хийхийг нийгмийн  эрх ашиг зүй ёсоор шаардаж байна. Хяналт шалгалтыг  урьдчилан судалсан зайлшгүй шаардлагатай объектод хийж, илэрсэн зөрчлийг арилгах, дахин гарахаас урьдчилан сэргийлэх талаар юу хийж, чухам ямар үр дүнд хүрснээр хяналт шалгалтын ажлын эцсийн үр дүнг хэмжиж байвал зохино.Гэмт хэрэгтэй тэмцэх, урьдчилан сэргийлэх ажлыг эрчимжүүлэхэд прокурорын байгууллага нөлөө сайтай ажиллах, урьдчилан сэргийлэх ажилд прокурорын ажилтнуудын оролцоо, санаачилгыг улам дээшлүүлж, өдөр тутмын үйл ажиллагааны нь үндсэн чиглэл болгох, хуулийн байгууллагуудаас зохиох урьдчилан сэргийлэх ажлыг зохицуулах үүргээ биелүүлэх хариуцлагыг сайжруулах хэрэгтэй байна.


Прокурорын байгууллагын урьдчилан сэргийлэх үйл ажиллагааны нэг үндсэн чиглэл бол олон түмэнтэй холбоо харилцаагаа бүх талаар өргөжүүлэн хөгжүүлэх, ялангуяа ардчилал, ил тод байдлын нөхцөлд ажиллаж сурах, хяналт шалгалтын ажлыг олон түмний хүчинд тулгуурлан хийж түүнийхээ үр дүнг хөдөлмөрчдөд тайлагнаж, тэдний хяналтад ажиллаж хэвших асуудал юм.

Хэрэг бүртгэх,  мөрдөн байцаах ажилд шинжлэх ухаан, техникийн ололт удаан нэвтэрч хуучирсан арга барил ноёрхож, шинээр сэтгэж ажиллаж чадахгүй байгаагаас хэрэг шийдвэрлэх ажиллагааг хэт удаах, хүмүүсийг  чирэгдүүлэх, хүнд суртал гаргах, яллагдагч, гэрч нартай догшин хэрцгий харилцах, айлгаж, сүрдүүлэх, иргэдийг хууль бусаар хорьж саатуулах зэрэг ноцтой дутагдал ч гарсаар байна.


Прокурорын байгууллагын ажилд хөдөлмөрчдийн захидал, мэдээллийн ач холбогдол өсөж байгаа учир түүнтэй нягт нямбай ажиллаж ул үндэстэй түргэн шуурхай шийдвэрлэхийг амьдрал шаардаж байна. Прокурорын байгууллагад хөдөлмөрчдөөс захидал, гомдол, мэдээлэл ирэх нь нэмэгдэж 1987 оны эхний хагасаар авч үзэхэд Улсын прокурорын газарт ирсэн өргөдөл, гомдол, мэдээлэл 1983 оны мөн үеийнхээс даруй 2,1 дахин өсчээ. Нэг талаас ил тод байдал сайжирч, хөдөлмөрчдийн ухамсар өсөж байгаатай холбоотой боловч нөгөө талаас хөдөлмөрчдийн хууль ёсны эрх ашгийг зөрчих үзэгдэл арилаагүй байгаагийн нэг баримт энэ юм. Цөөнгүй гомдол хуулийн байгууллагын шат дараалсан хяналтаар шийдвэрлэгдэхгүй нам,. төрийн дээд байгууллагад хүрч байж сая шийдвэрлэгддэг тохиолдолд дүтнэлт хийж ийм байдлыг өөрчлөх хэрэгтэй.

Улс орны хэмжээнд эдийн засаг, нийгмийн  зорилтыг амжилттай шийдвэрлэхийн тулд эрх зүйн хөшүүргийг зохистой ашиглах нөхцөл бүрэлдсэн учраас прокурорын ажилтны эдийн засгийн мэдлэгийг дээшлүүлж, аж ахуйг эрхлэн хөтлөх эдийн засгийн аргыг ойлгодог, түүнийг хэрэгжүүлэхэд эрх зүйн туслалцаа үзүүлэх чадвартай болгох хэрэгтэй байна. Прокурорын байгууллага хууль тогтоомжийн биелэлтэд хяналт тавихдаа амьдралын гүнд орж, аливаа хууль тогтоомж манай нийгмийн өнөөгийн эрэлт хэрэгцээ, шаардлагад хэрхэн нийцэж байгааг байнга мэдэрч, хэрэв тохирохгүй болсон бол түүнийг боловсронгуй болгон шинэчлүүлэх тухай саналаа төрийн байгууллагуудад нэн даруй оруулж байх шаардлагатай. Эрх зүйн аливаа акт нийгмийн бодлоготой зөрчилдөх, үйлдвэр, аж ахуйн газруудын идэвх санаачилгыг боогдуулсан, бие даасан байдлыг хязгаарласан шинжтэй болсон бол түүнийг өөрчлүүлэх, боловсронгуй болгох талаар шийдвэртэй арга хэмжээг түргэн шуурхай авч байвал зохино.


Прокурорын байгууллага ажилдаа шүүмжлэл, дүгнэлттэй хандаж, арга барилаа шинэчлэн өөрчилж, олон түмний хүчинд баттай тулгуурлан, хууль ёсыг чанд сахиулах, гэмт хэрэг, хэв журмын зөрчилтэй тэмцэх, урьдчилан сэргийлэх ажлыг ухралтгүйгээр дайчин давшингуй, тасралтгүй хийж баймааж нь өөрийн зорилтыг ханган биелүүлэх болно.
