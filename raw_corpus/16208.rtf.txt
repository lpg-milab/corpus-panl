№245(16208)
1985 ОНЫ АРАВДУГААР САРЫН 11.
Тооны сургамж

БНМАУ-ын улс ардын аж ахуй, соёлыг хөгжүүлэх 1985 оны эхний өсөн сарын төлөвлөгөөний биелэлтийн тухай Статистикийн төв газрын мэдээлэл нийтлэгдлээ. БНМАУ-ын хөдөө аж ахуйг хөгжүүлэх, хүн амын хүнсний хангамжийг сайжруулах зорилтот Программ, БНМАУ, ЗСБНХУ-ын эдийн засаг, шинжлэх ухаан техникийн хамтын ажиллагааг 1990 он хүртэл хөгжүүлэх урт хугацааны Программ зэрэг чухал баримт бичгүүдэд тусгалаа олсон эх орны хэтийн сайхан төлөвт зоригжсон манай орны хөдөлмөрчид МАХН-ын XIX их хурлыг хөдөлмөр, бүтээлийн өндөр амжилтаар угтах уриан дор социалист уралдаан өрнүүлж ажилласны үрээр гуравдугаар улирлын төлөвлөгөөт зорилтууд үндсэн үзүүлэлтээрээ амжилттай биелснийг статистикийн мэдээлэл илхэн харуулж байна. 

Хөдөө аж ахуйн цаг үеийн ихэнх ажлын төлөвлөгөөг манай тариаланч, механикжуулагч, хөдөлмөрчид амжилттай биелүүлсний дотор өвс хадлан, даршны ургамал бэлтгэх төлөвлөгөөг давуулж, үр тариа, төмс, хүнсний ногооны арвин ургац хураан авч, дэвшүүлсэн зорилтоо нэр төртэй биелүүлж байна. Аж үйлдвэрт төлөвлөгөөт зорилт амжилттай биелсний дотор чанарын нэгдүгээр ангийн бүтээгдэхүүн үйлдвэрлэх, хөдөлмерийн бүтээмж дээшлүүлэх төлөвлөгөөг давуулан биелүүлжээ. Түүнчлэн тээвэр, холбоо, худалдаа, үйлчилгээ, материал техникийн хангамжийн төлөвлөгөө, соёл боловсрол, эрүүлийг хамгаалахын талаар дэвшүүлсэн зорилт амжилттай хэрэгжиж байна. Намын эдийн засгийн бодлогыг амжилттай хэрэгжүүлэхэд бүтээгдэхүүн, ажил үйлчилгээний хэмжээ, нэр төрийн ханган биелүүлэх арга барилдаа ажил хэрэгч үнэлэлт өгч, эдийн засгийн чанарын үзүүлэлтийг шинжлэх ухааны үндэстэй, үр ашигтай хангах нь орчин үеийн амин чухал шаардлага мөн. Өнгөрсөн улиралд аж ахуй, соёлын олонхи салбар, байгууллага хөдөлмөрийн бүтээмж дээшлүүлэх, ашиг хуримтлалыг арвижуулах талаар санаачилгатай ажиллажээ. Оны эхнээс арвилан хэмнэх төлөвлөгөөт даалгаврыг 13 орчим хувь давуулан биелүүлсэн байна. 

Цаг агаарын хувьд урьд жилүүдээс харьцангуй тааламжтай байсан гуравдугаар улиралд их барилга, ой, модны аж үйлдвэр, хөдөө аж ахуйн салбарын зарим байгууллагад тайвшрах хандлага газар авснаас ажлын эрч оны эхнийхээс буурч, ашиглалтад оруулах барилга байгууламжийн болон хүрмэн блок, зүсмэл материал, хаалга, цонх, нэг загварын байшин, багсармал тэжээл үйлдвэрлэх төлөвлөгөөг ихээхэн тасалдуулжээ. Улс ардын аж ахуйн бүх салбар, тэдгээрийн үйлдвэрлэлийн үндсэн нэгж бүр ажлын эцсийн үр дүнг дээшлүүлж, улсын өмнө хүлээсэн үүргээ биелүүлэх талаар өнөөгийн өндөр шаардлагыг хангахын төлөө чармайж ажилласан бол ийм ноцтой тасалдал гарахгүй байсныг гуравдугаар улирлын ажлын дүн харуулж байна. 

Хөдөлмөрийн бүтээмж дээшлүүлэх төлөвлөгөөг аж үйлдвэр, барилгын салбарын хэмжээгээр давуулан биелүүлсэн боловч тэдгээрийн харьяа зуу гаруй газар тасалсан учраас 70 гаруй сая төгрөгийн ажил нэмж хийх боломж алдсан төдийгүй материаллаг үйлдвэрлэлийн салбарын 130 газар өнгөрсөн оны мөн үед хүрсэн хэмжээнээс уг үзүүлэлтийг ихээхэн бууруулсан байна. Одоогийн байдлаар Геологи, уул уурхайн үйлдвэрийн Яам, Хөнгөн, хүнсний үйлдвэрийн Яам, Тээврийн Яамны системийн байгууллага хөдөлмөрийн бүтээмж дээшлүүлэх төлөвлөгөөг 1985 онд тасалж болзошгүй байна. 

Арвилан хэмнэх зарчмыг тууштай хэрэгжүүлж, өртөг зардлыг хямдруулан ашиг хуримтлалыг нэмэгдүүлж, аж ахуйн газрын санхүү, төлбөрийн чадварыг сайжруулах нэн чухал зорилтыг хэрэгжүүлэх ажил өнөөгийн шаардлагын хэмжээнд хүрээгүйгээс аж үйлдвэр, барилга авто тээврийн зуу гаруй байгууллага бүтээгдэхүүн, ажил үйлчилгээний өөрийн өртгийг хямдруулах төлөвлөгөөг тасалсан бөгөөд Барилга, барилгын материалын үйлдвэрийн Яам, Он, модны аж үйлдвэрийн Яам, Хөнгөн, хүнсний үйлдвэрийн Яамны системд ийм тасалдалтай газрын тоо урьд улирлынхаас нэмэгджээ. Тоон үзүүлэлт манай ажлын сайн болоод саар талыг нэгэн зэрэг харуулж байгаа тул бид түүнээс урам зориг олохын хамт сургамж авах ёстой. 

Нэгэнт бий болгосон потенциалын ашиглалтын интеграл үзүүлэлт фондын өгөөжийг дээшлүүлэх талаар хүлээсэн үр дүнд хараахан хүрээгүй нь нэлээд яам, аймаг, хот, байгууллага үндсэн фондыг нэмэгдүүлэх, ахиухан хөрөнгө оруулалт авахын төлөө махран хөөцөлдөөд түүний ашиглалтыг сайжруулах талаар бага анхаардгийн илрэл мөн. Оны эхний хагасын байдлаар улс ардын аж ахуйд 110 шахам сая төгрөгийн машин, тоног төхөөрөмжийг ашиглаагүй байсан нь өнгөрсөн оныхоос бараг арваад хувиар илүү байна. 

Үр ашгийн үзүүлэлтийн төлөвлөгөөг хангалтгүй биелүүлж байгаагийн үндсэн шалтгаан нь үйлдвэрлэл, хөдөлмөрийг оновчтой зохион байгуулаагүй, үйлдвэрлэлийг эдийн засгийн аргаар удирдах арга барилыг тууштай эзэмшиж чадаагүйтэй холбоотой юм. 

Мал сүргийн бүтцийг зохистой байлгах, хээлтэгч малын хорогдлыг багасгах, малын чанарыг сайжруулах, ашиглах бүтээгдэхүүнийг нэмэгдүүлэх талаар тодорхой ажил хийхгүй зөвхөн тоон үзүүлэлт хөөцөлддөг хоцрогдсон арга мал аж ахуйд ноёрхсоор байна. 

Удирдах ажилтан, мэргэжилтэн бүр аж ахуйнхаа үйл ажиллагаанд шинжилгээ дүгнэлт хийж, аж ахуйч арга барилыг эзэмших, юуны урьд төлөвлөгөөт зорилтыг таслах буюу урьд хүрсэн хэмжээнээс буурч болзошгүй байдлыг урьдчилан харж, түүнээс сэрэмжлэх арга хэмжээг шуурхай зохион байгуулж сурах нь аж ахуй, соёлын байгууллагын удирдах ажилтан, мэргэжилтэн бүрийн ажлаа эрхэлж чадах эсэхийн шалгуур мөн. 

VII таван жилийн төлөвлөгөөг бүхэлд нь биелүүлэх, ялангуяа хөдөлмерийн бүтээмж, үйлдвэрлэлийн үр ашиг, ажлын чанарыг дээшлүүлэх зорилтыг хангаж, шинэ таван жилд шилжих бат бааз бий болгохыг хүн бүр байгууллага бүхэн хатуу саналын оргил ачаалал авч гавшгай хөдөлмөрийн бариа руу бүх эрч хүчээр шамдах хэрэгтэй байна.

Тооноос чанарт шилжихийг тоон үзүүлэлт сургаж байна. 

