№ 109 (16387)     
1986 оны тавдугаар сарын 7.
Тууврын өгөөж

БНМАУ-ын эдийн засаг, нийгмийг 1986 - 1990 онд хөгжүүлэх Үндсэн чиглэлд мал аж ахуйн бүтээгдэхүүний үйлдвэрлэлийн тогтвортой өсөлтийг хангаж, махны үйлдвэрлэлийн жилийн дундаж хэмжээг өмнөхөөс найман хувь хүртэл нэмэгдүүлэхээр заасныг биелүүлэхийн тулд энэ онд урьдахь таван жилийн дунджаас мах үйлдвэрлэлийг 9, 5 мянган тонноор нэмэгдүүлэх ёстой. Мах үйлдвэрлэлийг нэмэгдүүлэх ажлын нэг гол эх сурвалж бол бэлтгэлийн малд тууврын замд тарга хүч гүйцэд авахуулах ажил байдаг билээ. Тууврын шинэ улирал эхлэх цаг болж, нэгдэл, сангийн аж ахуй, мал бэлтгэлийн байгууллага, мал тууврын экспедиц, мэргэжилтэн. тууварч малчин бүр шинэ таван жилийн төлөвлөгөөний эхний жил, намын XIX их хурлын онд тодорхой амжилт гаргахыг эрмэлзэж байгаа нь зүйн хэрэг. 

Тууврын замд мал сүргийг сайтар таргалуулж, махны нөөцийг нэмэгдүүлэх талаар манай тууварч малчид өнгөрсөн жилүүдэд багагүй туршлага хуримтлуулсан байна. 1985 онд Булган аймгийн Бугат сумын тууварч малчин П. Равжир хариуцсан сууриныхаа үхэр бүрт 118, 5 кг, Хэнтий аймгийн Баян-Адарга сумын тууварч малчин Ж. Цэдэндамбаа хонинд 21. 4 кг, Дорноговь аймгийн Даланжаргалан сумын тууварч малчин С. Доржбал ямаанд 16, 6 кг жин тус тус нэмэгдүүлж өндөр амжилт гаргасан юм. Түүнчлэн тэргүүний тууварч малчдын улсын IV зөвлөлгөөний уриалгыг хэрэгжүүлэхийн тулд долоон мянга шахам тууварч малчин нэг малд нэмэгдүүлэх жинг урьд оныхоос ахиулж, төлөвлөгөөг давуулан биелүүлэхээр социалист уралДаанд үүрэг авч ажиллаад өнгөрсөн жил тууврын малын суурийн жар гаруй. малчдын дал гаруй хувь нь амлалт үүргээ биелүүлсэн байна. Гэхдээ тууварчдын суурь бүр, малчин бүр ийм амжилт гаргаж жигд ажиллаж. тууврын өгөөжийг дээшлүүлж чадаагүй учраас ноднин нийт суурийн хорь гаруй хувь нь малд тарга хүч нэмэгдүүлэх. тушаах төлөвлөгөөг биелүүлээгүй юм. 

Ер нь малчин бүрийн ажлын хариуцлагаас шалтгаалж тууврын мал турж эцдэг нь хэн бүхэнд тодорхой дутагдал бөгөөд хариуцсан малаа нэг нутагт удаан хугацаагаар байлгаж, тушаах хугацаа тулгаад ширүүн тууварлаж, тарга хүчийг бууруулдаг, эсвэл тууврын замд мал таргалуулах технологийг зөрчдөг, тэргүүний тууварчдын шилдэг арга туршлагыг ажилдаа авч хэрэглэх идэвх санаачилга дутдаг зэрэг арилгаж засахад тийм ч их хэцүү биш гагцхүү хариуцлага, санаачилгатай холбогдох шалтгаанаар мал тууврын ажилд их нөөц алдаж байлаа. Тууврын малын өдөр тутмын хариулга, маллагаа, явах замыг нарийн тохируулж идэшлэх хугацааг уртасган хоногт 450 - 500 грамм жин нэмэгдүүлэх нөхцөлийг бүрдүүлэх, тогтмол услах, амраах, хужирлах нарийн хуваарь баримталж эзний ёсоор ажиллавал тууврын замд мал байнга таргалах бүрэн бололцоотой юм. 

Тэргүүний тууварч малчдын туршлагаас үзэхэд хувийн болон суурийнхаа бэлтгэлийг бүрэн хангаж, хүлээн авах малын эрүүл мэнд. алсын туувар даах байдалд ажиглалт, хяналт тавьдаг, бэлчээр, ус, хужрын бололцоотой нутагт эрт гарган ногоолуулан махан тарга авахуулдаг, аяллын замын нутгийг урьдчилан үзэж өдөр тутмын хариулга, амраах, услах, хужирлах, бэлчээрт нь хотлуулах ажлыг нарийн тохируулж, тушаах графикт зохицуулдаг байна. 

Нутаг орноосоо олон сар хол явж хээрийн нөхцөлд ажиллах тууварч малчид гар, сэтгэл нийлсэн эвсэг хамтач байж, нэгдмэл зорилготой жигд ажиллах, тэдэнд улс эх орны үнэт хөрөнгө хариуцаж, үйлдвэрлэл явуулж байгаагийн нь хувьд анхаарал халамж тавьж, суурийн ахлагчаар туршлагатай, зохион байгуулах арга дүнтэй, тэргүүний малчдын зорилтыг ойлгуулж, бэлтгэлийг хангуулах хэрэгтэй. Тууварч малчны ажлын хариуцлага, гүйцэтгэгч сахилга, ухамсартай хамтач ажиллагаанаас мал тууварлалтын эцсийн үр дүн шууд шалтгаалдаг учраас хамт олныг сайтар бүрдүүлж, ажлын хариуцлага. санаачилгыг дээшлүүлж, тэдний ажилд тавих хяналтыг сайжруулахын хамт тэдэнд зөвлөж туслан, эрэлт хүсэлтийг нь тухай бүр шийдвэрлэн, хүн мал эмнэлэг, худалдаа, соёл ахуйн үйлчилгээгээр хангаж. материаллаг бололцоог бүрдүүлж өгөх хэрэгтэй. 

Хөдөө аж ахуйн нэгдэл, сангийн аж ахуйн тууварч малчдад залуучуудыг дагалдуулан, багш шавийн холбоотойгоор ажиллуулж, багшийнхаа амжилтад хүрсэн малчдад туршлага эзэмшсэн гэрчилгээ олгох, бие дааж суурь хариуцахад бэлтгэх хэрэгтэй. 

Хөдөө аж ахуйн, нэгдэл, сангийн аж ахуй бүр, мал тууврын ажлыг хамгийн бага зардлаар их мах үйлдвэрлэх нөөц бололцоо гэдгийг сайтар ухамсарлаж, түүнийг дээд зэргээр ашиглахын тулд тууврын малын нөөц хангамжийг нарийн тооцоолж, үйлдвэр, баазад тушаах төлөвлөгөөг биелүүлэх урьдчилсан бэлтгэлийг маш сайн хангах шаардлагатай байна. Мал өсгөх, хүнсний зорилтот программын заалтыг хэрэгжүүлэхэд тууврын замд мал таргалуулах шиг хямд төсөр мөртөө найдвартай сайн арга замыг хараанаасаа гаргалгүй үр нөлөөтэй ашиглах хэрэгтэй байна. 

Малын хорогдол сумаас аймгийн хянах, бааз хүртэлх хугацаанд их гарч байсан урьд оны ажиллагаанд дүгнэлт хийж алсын туувар даах, стандартын мал бэлтгэх, суурь зохион байгуулалтыг зөв хийх, малын төрөл, нас хүйсний байдлаар хаврын жинлэлтийг харгалзан тууварчдад үйлдвэрлэлийн даалгаврыг бодитой зөв оноож өгөхөд аймаг, сумын мал бэлтгэлийн комисс ажлаа чиглүүлбэл зохино. Суурь, тууварч малчдын дунд уралдаан зарлан үүрэг амлалт авахуулж, амжилтаа ахиулж малын тарга хүчний нөөцийг нэмэгдүүлж хорогдолгүй суурь болох ажил зохиож төлөвлөгөөг давуулан биелүүлэх хөдөлгөөн өрнүүлэх хэрэгтэй байна. 

Улсад мал тушаах ажлын бэлтгэлийг зохих ёсоор хангаж, мал тууварлан тушаах ажлыг чанарын шинэ өндөр түвшинд хүргэн өгөөжийг нэмэгдүүлж. төлөвлөгөөт зорилтыг ханган биелүүлэх нь төв, орон нутгийн хөдөө аж ахуйн улс, хоршооллын байгууллага, түүний ажилтан мэргэжилтэн, тууварч малчдын хамгийн чухал зорилт мөн. 

