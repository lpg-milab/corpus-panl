№9(15658)
1984 ОНЫ НЭГДҮГЭЭР  САРЫН 11.
Ажилчны алдар

Ажилчин гэсэн алдрыг энэ дэлхийн хамгийн чухал албан тушаал гэж А. Ш. Горький нэрлэсэн байдаг. Тэгэхдээ бид ажилчин алдраараа бахархалгүй яахав. Үнэнийг хэлэхэд би өглөө бур үйлдвэрийнхээ босгыг алхмагцаа << Үйлдвэр минь, хамт олон минь сайн байна уу >> гэж чин зүрхнээсээ мэхийн ёсолдог юм. Миний нөхөд ч тийм л улс >> гэж арьс ширний үйлдвэрийн нэгдлийн шевроны үйлдвэрийн ажилчин, БНМАУ-ын хөдөлмөрийн баатар Р. Чимэддорж ярьдаг тийм ээ. Өнөөдрийн ажилчин гэдэг иймд оргилсон хүсэл тэмүүлэлтэй, шинийг бүтээх чадвартай. , хийснээрээ бахархаж чаддаг өндөр алдар хүнд бүхий << хамгийн чухал албан тушаалтан >> юм. 

Иймээс манай нам, засаг нийгмийн тэргүүлдэг хүч ажилчин ангийн роль, тэдний шургуу хөдөлмөрийг ямагт өндөр үнэлж байнгын анхаарал халамж тавьсаар ирлээ. МАХН-ын XVIII их хурлын төлөөлөгчдийн 68, 4 хувь нь материаллаг үйлдвэрлэлд ажиллагсад байсан бол БНМАУ-ын Ардын Их Хурлын депутатын 30 хувь нь ажилчин бөгөөд нам, төр, олон нийтийн удирдах байгууллагад олон зуун ажилчин сонгуульт үүрэг хүлээж байна. Энэ бүхэн нь манай ажилчин анги нийгмийн баялгийн шийдвэрлэх хэсгийг үйлдвэрлэн бүтээгч төдийгүй, улс орноо удирдах хэрэгт идэвхтэй оролцож байдгийн тод нотолгоо мөн. 

Өнөөгийн ажилчин хүний дүр төрх нь социалист өндөр ухамсар, улс төр, хөдөлмөрийн өрнүүн идэвх, хөдөлмөр, нийгмийн өмчид социалист ёсоор ханддаг нандин чанар, нэг нь нийтийнхээ төлөө санаа тавьдаг хамтач үзэл, эх оронч, интернационалч бат тогтвортой шинж чанараар илэрч байна. Манай эх орны үйлдвэрлэлийн янз бүрийн салбарт ажилладаг гурван мянгаад сайчуул VII таван жилийнхээ төлөвлөгөөт зорилтыг, гучин мянга гаруй хүн 1983 оны төлөвлөгөө, уралдааны үүргээ давуулж биелүүллээ. 

Нийгмийн хөдөлмөрт ингэж бүтээлч хандаж байгаа хөдөлмөрийн хүний өндөр алдар хүндийг хамт олноос нь салган үзэж болохгүй. Учир нь хүн нийгэм, хамт олны дунд аж таран хөдөлмөрлөж, зан суртахууны хувьд төлөвшин, хүмүүжиж нийгэмд эзлэх байр сууриа олж авдаг. Өнгөрсөн намрын ургац хураалтын үед машины сардаа гүйцэтгэх дундаж үзүүлэлтийг бараг зургаа дахин давуулж, 86726 тонн километрийн үүрэг гүйцэтгэсэн барилгын авто тээврийн гуравдугаар баазын жолооч Ю.Нявтаа << Миний ингэж ажилласан хөдөлмөрийн амжилт нь талх тарианы төлөө тэмцэж, ургацын талбайд ганц минут ч гэсэн сул зогсч чадахгүйгээр шамдсан олон түмний хөдөлмөртэй шууд холбоотой юм >> гэж ярьжээ. Энэ нь хөдөлмөрийн хамт олны дайчлагч үлгэр жишээний хүчийг бахархан нотолсон хэрэг юм. 

Социалист уралдаанд боломж нөөцөө дайчилсан бодит үүрэг авч биелүүлсэн хүн бусдаасаа давуу үр дүнд хүрч, хамт олныхоо хөдөлмөрийн амжилтыг ахиулахад бүтээлч хувь нэмэр оруулдаг. Жишээ нь савхин эдлэлийн үйлдвэрийн залуу ажилчин Ж. Эрдэнэчимэг ажлын нэг байранд хамт ажилладаг БНМАУ-ын хөдөлмөрийн баатар Д. Цэнд-Аюушийн амжилтад хүрэх уралдааны гэрээ байгуулан хөдөлмөрлөх урлагийг нь эзэмшиж чадсанаар энэ танай жилийн төлөвлөгөөний эхний гурван жилд найман жил таван сарын ажил хийжээ. 

Улс ардын аж ахуйн салбарууд шинэ залуу ажилчдаар улам бүр өнгөрсөн өнөө үед алдар хүндтэй тэргүүний ажилчин, тэдний шавь нарын хөдөлмөрийн аргыг судлах, судалснаа нийтэд эзэмшүүлэх нь нам, улс, олон нийтийн байгууллагын нэн чухал зорилт болж байна. Ийм сайн жишээ ч олон бий. Шарын голын уурхайн нам, олон нийтийн байгууллага экскаваторын машинч П. Очирын залуучуудын гавшгайч бригад байгуулан ажиллах саналыг дэмжсэнээр тэдний бригадын гишүүд бие биедээ нөхөрсөг өндөр шаардлага тавьж хоцрогчгүй хамт олон болж, системийн, гурван удаагийн, үйлдвэрийнхээ зургаан удаагийн аварга бригад болжээ. Тэд бригадаараа ЗХУ-ын Холбольджинскийн уурхайн Балалаешников ахлагчтай экскаваторын машины бригадтай уралдааны гэрээ байгуулж, арга туршлагаасаа харилцан суралцдаг болсон нь тэдний амжилтын нэг үндэс болжээ. 

Залуу үеийг халамжлан хүмүүжүүлэх хөдөлгөөнийг шинэ шатанд гаргах нь ажилчин хүний өндөр алдар хүндээр хамт олныг хүмүүжүүлэх нэг чухал хөшүүрэг мөн. Халамжлан хүмүүжүүлэх хөдөлгөөн улам өргөжин тэлж хамт олноороо хамт олныг хүмүүжүүлэх шинэ хэлбэрт шилжиж байгаа одоо үед уг асуудал бүр ч их ач холбогдолтой юм. Өмнөговь аймаг дахь Таван толгойн геологи хайгуулын гуравдугаар ангийн У. Буянбаатар ахлагчтай салбарын аварга бригадын хамт олон ижил нөхцөлд ажилладаг хэрнээ ажлаараа хоцорч явсан өөрийн ангийн нэг бригадыг шефлэн авч халамжлан тусалж ажилласнаар тэр бригадын ажил нь сайжирч суурин өрөмдлөгийн ажилд сайхан амжилт гаргаж байна. 

Алдар цуутай сайн хамт олны жишээгээр бусдыг хүмүүжүүлэх нь тэдний шилдэг туршлагыг гүнзгий судалж, эзэмших арга замыг хамт олны хүрээнд боловсруулж, удирдлагын өвөрмөц арга барилаар ажиллахыг шаарддаг. Ажилчин олны арга туршлага, алдар хүндээр тэдний залуу халааг хүмүүжүүлэх энэ үйлсэд намын анхан шатны байгууллага их үүрэг гүйцэтгэж, үр нөлөөтэй олон хэлбэрийн ажил зохиох нь зүйтэй. 

Ажилчин гэдэг алдар хүндээрээ ямагт бахархаж, ариун цагаан хөдөлмөрөө ундруулж байгаа манай ажилчин олон 1984 оны ажилд улам ихийг бүтээх өрнүүн хүсэлтэй шамдан орлоо. 

Энэ оны амжилт нь нийгмийн гишүүн үр хүч чармайлтаа шамдан дайчилж, нөр хичээнгүй эрэлхэг шургуу хөдөлмөрлөн, алхам бүртээ өндөр зохион байгуулалттай, ухамсартай, сахилгатай ажиллаж чадах эсэхээс шууд шалтгаална. Иймээс << Ажилчин >> гэдэг хамгийн чухал албан тушаалд ажилладаг хүн бүр мэргэжлийнхээ ур чадварыг цуцалтгүй өсгөж, бусдад анхаарал халамж тавьж, нийгмийн өмнө хүлээх үүргээ ягштал биелүүлдэг байвал зохино. Ингэснээр МАХН-ын Төв Хорооны VII бүгд хурлаас хамт олон, хүн бүрийн өмнө дэвшүүлсэн зорилтыг хэрэгжүүлж хоцрогчид, дундчуудыг тэргүүний хэсгийн хэмжээнд хүргэхэд тусалж, социалист эх орныхоо бүтээн байгуулалтын ухаанаар улам түргэсгэнэ. 

