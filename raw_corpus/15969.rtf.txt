№6 (15969)              
1985 ОНЫ НЭГДҮГЭЭР САРЫН 6.
КЛУБИЙН АЖЛЫН ӨГӨӨЖ

Төлөвлөгөөт зорилт, түүнийг биелүүлэх арга замыг хөдөлмөрийн хамт олон, хөдөлмөрчин нэг бүрт хүргэх, итгэл үнэмшилтэйгээр ойлгуулах талаар МАХН-ын Төв Хорооны IX бүгд хурлын заалтыг хэрэгжүүлэх гол түшиц газрын нэг нь клуб, улаан булан мөн. Клуб, улаан булан намын үзэл суртал, соёл хүмүүжлийн ажлын олон хэлбэрээр хөдөлмөрчдийн оюун санааны баялгийг арвижуулах, аж ахуй, соёлын төлөвлөгөөт зорилт, тэргүүн туршлага, социалист аж төрөх ёсыг сурталчлах байнгын амьд ажиллагаатай төв байх ёстой. Гэвч түүний олонхийн ажил тавигдаж байгаа өнөөгийн шаардлагаас хоцорч, үр нөлөө нь хангалтгүй, амьдрал, үйлдвэрлэлээс хөндий талархал, дайчин шуурхай биш алдаг оног ажилладаг дутагдлаас тэр бүрий ангижирч чадаагүй байна. 

Клубийн ажлын нэг чухал үзүүлэлт бол хөдөлмөрийн хамт олны чөлөөт цагийг зөв боловсон өнгөрүүлэхэд чиглэсэн агуулга, хэлбэрээр баялаг соёл, олон түмний өргөн хүрээтэй ажил зохиох, өөрийн үйл ажиллагаанд сэхээтнүүд, ашгийг санаачлагчид, тэргүүний хүмүүс, ахмад зүтгэлтнүүдийг аль болох идэвхтэй оролцуулж, урлаг, утга зохиол, биеийн тамир, спортын арга хэмжээг ухуулга, суртал нэвтрүүлэг, лекц, яриа, үдэшлэг, уулзалттай хослуулан чадвартайгаар хийх ёстой. 

Клуб, улаан булан нь кино, жүжиг зэрэг тайз дэлгэцний урлагийн бүтээлийг тойруулан сонирхолтой хэлбэрээр олон төрлийн ангал зохиох сайхан бололцоогоо бүрэн дүүрэн ашиглах нь чухал байна. 

Соёл олон түмний ажлыг боловсронгуй болгож, түүний дайчин чанарыг сайжруулан, дэвшилттэй арга барилыг эрэн хайж ажилдаа бүтээлчээр нэвтрүүлэх, ЗХУ болон ах дүү социалист бусад орны туршлагаар олон түмний авьяас сонирхолд түшиглэн хамтлагууд ажиллуулах, үзлэг, фестиваль зэрэг нийтийг хамарсан ажил зохиох нь чухал. 

Клуб, улаан булангууд ном сурталчлах, хөдөлмөрчдийг номтой нөхөрлүүлэх, уншигч зохиолчдын харилцан нөлөөллийг дээшлүүлэхэд чухал үүрэг гүйцэтгэж, номын сан, уншлагын газруудыг сайн ажиллуулах ёстой. 

Аймгийн соёлын ордон бол клуб, улаан буланг соёл гэгээрлийн ажлын арга зүйн удирдлагаар хангаж, ажилд нь мэргэжлийн туслалцаа үзүүлж байх ёстой. Гэтэл театр, чуулга бүхний олонхи аймагт тийм арга зүй, тэргүүн туршлагын кабинетгүй, тэр ч байтугай аймгийн төвийн сайн дурын уран сайханчдын хөдөлгөөнийг нэгтгэж чадахгүй байна. Үүнээс шалтгаалан нэлээд аймгийн театр, чуулгын дэргэд ардын театр, дуу, хөгжим, бүжгийн хамтлаг, ардын соёлын их сургууль байгуулах боломжийг хэрэгжүүлж чадаагүй байна. 

Өнөөдөр манай оронд гурван зуун мянга гаруй сайн дурын уран сайханч ажиллаж байна. Тэд шинэ дуу, хөгжим, шог гараа, жижиг үзэгдэл, жүжиг, уран уншлагын материал, найруулах, жүжиглэх, бүжиглэх арга ухааны гарын авлагаар дутагдаж байна. Клуб, улаан булангийн урын санг баяжуулж, гарын авлагаар хангах ажлыг төвийн холбогдох байгууллагууд сул анхаарч байна. БНМАУ-ын Соёлын Яам, МҮЭ-ийн Төв Зөвлөл, уран бүтээлчдийн эвлэл, холбоод энэ талаар ажлын арга барилаа сайжруулж, бодитой дорвитой арга хэмжээ авах цаг болжээ. 

Клуб, улаан буланг тохижуулах, ханын сонин, самбар, үзүүлэн таниулах бэлтгэх, үдэшлэг, уулзалт зохиох, урлаг, биеийн тамирын дугуйлан байгуулж хичээллүүлэх зэрэг соёл олон түмний ажлын арга зүйг сайжруулах, үүнд шаардагдах, зүйлийг нэгдсэн журмаар хүртээмжтэй хангаж хэрэгтэй байна. 

Клуб, улаан булангийн ажилд туслалцаа үзүүлж, өдөр тутмын удирдлагаар хангах, кино механикч, номын санч, клубийн эрхлэгч нарын мэргэжил, мэдлэгийг дээшлүүлэн, тогтвор суурьшилтай ажиллуулах талаар сум, нэгдэл, сангийн аж ахуйн дэргэдэх нам, захиргааны болон ХЗЭ-ийн байгууллага жигд сайн ажиллахын оронд тэднийг элдэв түр зуурын ажилд дайчлан, клуб, улаан буланг дур мэдэн түр хаах зэрэг дутагдал нэг биш удаа гардгийг арилгах хэрэгтэй. 

Клуб, улаан булангаас явуулах соёл олон түмний ажил бол хөдөлмөрийн олны урмыг сэргээж, ажил, сурлагад уриалан дуудаж, мэдлэгийг баяжуулж, соёлжилтыг сайжруулан идэвхийг өрнүүлэхэд өгөөжтэй байх ёстой. 

Баянхонгор, Увс аймгийн зарим сум, нэгдэлд ЗСБНХУ-ын туршлагаар соёлын зөвлөл байгуулж, улс төр, соёлч олон түмний ажлыг нэгдсэн төлөвлөгөөгөөр зохицуулан, соёл үйлчилгээний иж бүрэн бригадыг ажиллуулдаг болсон нь үр дүнгээ өгч байгаа учир үүнийг баяжуулан нийтэд дэлгэрүүлэх нь зүйтэй. 

Клуб, улаан булангууд нь олон нийт, соёл үйлчилгээний бусад байгууллагаас зохиож байгаа идэвхтэй амралт, хөгжөөнтэй аялал, уран уншлага, дуу хөгжим, биеийн тамир спортын наадам, тэмцээн, малын хөл, өндөр ургацын баяр, сайчуулын алдар тэмдэглэх өдөр, бригадын өдөрлөг зэрэгт идэвхтэй оролцож, харилцан уялдаатайгаар ажиллаж, үүндээ намын байгууллагын удирдлага туслалцааг авч байвал зохино. Соёл гэгээрлийн ажлыг урагшлах хөдөлгөөнд саад тотгор болж байгаа аливаа дутагдал, ялангуяа хөдөлмөрөөс зайлсхийх, өмч хөрөнгө үрэгдүүлэх, хуурч мэхлэх, ууж согтуурах, хууль ёс, нийгмийн хэв журам зөрчих явдлыг соргогоор шүүмжлэн жигшүүлэхэд бас чиглүүлэх хэрэгтэй. Сайн бүхнийг дэмжин дэлгэрүүлж, социалист аж төрөх ёсыг хамгийн өргөн хүрээнд хэвшүүлэн, ёс суртахууны эрүүл саруул уур амьсгалыг газар сайгүй бий болгож, шинэ хүнийг өвтэгш төлөвшүүлэхэд клуб, улаан булангийн бүхий л үйл ажиллагаа бүрэн чиглэж, эцсийн дүнд аж ахуй, соёлын төлөвлөгөөт зорилтыг хэрэгжүүлэх тэмцэлд хөдөлмөрчдөд санаа сэтгэлийн хүчирхэг түлхэц өгөх үйл байвал зохино. 

