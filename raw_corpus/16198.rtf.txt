№235(16198)
1985 ОНЫ ЕСДҮГЭЭР САРЫН 29.
Тэжээлийн цех

<< Бүх сум, аж ахуй, тэжээлийн цехийн хүч чадлыг дүүрэн ашиглах, говийн нэгдлүүдэд сүрэл, таана, хүмлийн холимог дарш хийх, мал тэжээж болох бүх зүйлийг ашиглах замаар хэрэгцээт тэжээлийнхээ нөөцийг өөрсдийн хүчээр арвижуулах бүх талын арга хэмжээ авч хэрэгжүүлбэл зохино >> гэж МАХН-ын Төв Хорооны X бүгд хурал дээр нөхөр Ж. Батмөнх зааж хэлсэн ёсоор мал аж ахуйд хэрэгцээ шаардлагатай тэжээл бэлтгэх ажил ид өрнөж байна. Хэрвээ улсын хэмжээгээр орон нутагт байгаа тэжээлийн 136 цех, тэжээл няцлах 200 гаруй агрегатыг бүрэн хүчээр нь ажиллуулж чадвал жил тутам зуу гаруй мянган тонн холимог тэжээл үйлдвэрлэх наад захын бололцоо бий. Өгөгдсөн төлөвлөгөө ч бололцооноос хол хэтрээгүй бөгөөд хөдөө аж ахуйн нэгдэл, сангийн аж ахуй, тэжээлийн цех, агрегатынхаа хүчээр энэ жил 113 мянган тонн холимог тэжээл үйлдвэрлэх ёстой. 

Төлөвлөгөөт зорилтыг эртээс ханган биелүүлэхийн тулд цех, агрегатын засвар үйлчилгээг богино хугацаанд чанартай хийж, хүмүүсээ тогтвор суурьшилтай ажиллуулж, тэжээл бэлтгэх хуваарийг ёсоор нь мөрдөж хэрэгжүүлбэл энэ оны хувьд төлөвлөснөөс ихээхэн илүү тэжээл бэлтгэх бололцоо байна. 

Өмнөговь аймгийн Сэврэй, Ханхонгор, Говь-Алтайн Шарга, Жаргалан, Ховдын Чандмань, Төв аймгийн Баяндэлгэр, Хэнтийн Өмнөдэлгэр, Дундговийн Сайнцагаан, Сайхан-Овоо, Булганы Орхон зэрэг сумын хөдөө аж ахуйн нэгдэл орон нутгийн түүхий эд, нөөц бололцоонд түшиглэн жил тутам өөрсдийн цехийн хүчээр 350 - 500 тонн холимог тэжээл үйлдвэрлэн ашиглаж байна. 

Орон нутгийн цехийн хүчээр үйлдвэрлэсэн холимог тэжээлийн килограмм нь 0, 7 хүртэл кг тэжээлийн нэгжтэй тэнцдэг, өөрийн өртөг нь багсармал тэжээлийнхээс бараг хоёр дахин хямд учраас нэгдэл, аж ахуйн тэжээлийн баазыг бэхжүүлэх, ашиг орлогоо нэмэгдүүлэхэд маш их түлхэц өгөх боломжтой юм. Өнгөрөгч жил цехийн хүчээр үйлдвэрлэх холимог тэжээлийн төлөвлөгөөг Баянхонгор, Говь-Алтай, Завхан, Ховдоос бусад арван дөрвөн аймаг тасалдуулснаас болж, улсын хэмжээгээр уг үзүүлэлт дөнгөж тавь гаруйхан хувьд хүрсэн нь мал аж ахуйн тэжээлийн баазын тэнцвэрт туйлын муугаар нөлөөлжээ. 

Цехэд тэжээл бэлтгэх түүхий эд элбэгтэй Сэлэнгэ аймгийн Зэлтэр, Номгон, Бургалтайн сангийн аж ахуй, Архангайн Өлзийт, Булганы Тэшиг, Хангал нэгдэл өнгөрөгч онд цехийн хуч чадлын дөнгөж арваадхан хувинг ашигласан нь үнэн хэрэгтээ энэ үйлдвэрлэлийг шалтгаангүйгээр сул зогсоосон ноцтой дутагдал мөн. 

Саалийн механикжсан фермүүдийн дэргэд найруулсан өндөр хүч чадалтай цехийг ч мөн л хүрч ажиллуулдаггүй хөшүүн хойрго байдалд дүгнэлт хийж нэгдэл, сангийн аж ахуй бүр малын тэжээл ашиглаж болох бүх түүхий эдийг тэжээлийн цехэд төлөвлөлттэйгээр төвлөрүүлж жилийн турш ажил ажиллуулахад хүрэлцэхүйц хэмжээгээр бэлтгэх ажлыг яаралтай зохион байгуулах хэрэгтэн байна. 

Орон нутгийн түүхий эдээр холимог тэжээл бэлтгэхэд агь, мангир, халгай, тарваган шижир лууль, царван, төрөл бүрийн үр тарна, өвс, сүрэл. витаминт тэжээл, тэжээлийн таримал ургамал, шилмүүс, бургас, улиас, хусны навч, таана. хүмэл, бударгана, зэгс харгана, хомоол, бор шаваг, тэсэг, шар мод, цулхир, цахилдаг, дэрс, хамхуул зэрэг түүхий эдийг бүс нутгийн бололцоогоор ашиглаж сайн тэжээл бэлтгэж болно. Махны болон мах ясны гурил, сэвс, хомоол, цайны шаар, модны үрдэс, цагаан идээний гаралтай зүйл, давс, хужир, шүү, үнс, хатаасан цус, түлсэн ясны нунтаг зэргийг ашиглан тэжээлийн хольц хийх бололцоо хаа ч байгаа юм. 

Орон нутагт бэлтгэх холимог тэжээлийн чанар нь ашиглах түүхий эдийн төрөл зүйлээс хамаарах учир начрыг нарийн боловсруулах, ялангуяа нэгдэл, сангийн аж ахуй холимог тэжээлийг малын төрөл, нас, хүйс, ашиг шимийн байдалд тохируулж аж ахуйд байгаа түүхий эдийн нөлөөндөө тулгуурлан зөв оновчтой жор зохиож, түүний дагуу бэлтгэх шаардлагатай. 

Ойт хээрт бүдүүн тэжээл тавь, үр тариа шимт ургамал найм, эрдэс хоёр хувь, хээрийн болон говийн бүсэд бүдүүн тэжээл жар, үр тариа харь нутгийн шимт ургамал арван найм, эрдэс тэжээл хоёр хувь оруулан бэлтгэсэн холимог нь шимт чанараар ямар ч малд нэмэгдэл тэжээл болж чадна. Нэгдэл, сангийн аж ахуй жилдээ 400 - 500 тонн холимог тэжээл үйлдвэрлэхэд дунджаар бүдүүн тэжээл 210, үр тариа 130, шимт ургамал болон амьтны гаралтай тэжээл ная, эрдэс тэжээл арван тонныг тус тус бэлтгэх хэрэгцээтэйг жижиглэн одооноос эдгээрийг баталж өвөл, хаврын хариг цагийг давах боломж бүрдүүлэх хэрэгтэй. 

Чанар сайтай арвин их тэжээл бэлтгэхийн тулд цехийг тоноглоход сайтар анхаарч няцлагч, холигч Шнек, жор тохируулагч тусгай бункертэйгээр байгуулан, тасралтгүй ажиллах нөхцөлийг бүрдүүлбэл зохино. Тэжээлийн цехийг үр ашигтай байнгын ажиллагаатай болгосноор орон нутгийн гаралтай хямд үнэтэй тэжээл бэлтгэж мал аж ахуйн тэжээлийн баазыг бэхжүүлэхээр барахгүй нэгдэл, аж ахуйн мөнгөн орлогын эх үүсвэрийг нэмэгдүүлж, эдийн засгийн үзүүлэлтийг сайжруулах нэг гол зангилаа асуудлыг шийдвэрлэх маш чухал ач холбогдолтойг анхаарч орон нутгийн нам, улс, олон нийт хөдөө аж ахуйн байгууллага тууштай арга хэмжээг цаг алдалГүй авч хэрэгжүүлэх ёстой. 

