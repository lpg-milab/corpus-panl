Азийн физикийн IX олимпиад Монголд

Дөрөвдүгээр сарын 20-28- ны өдрүүдэд Монгол улсад Азийн физикийн IX олилмпиад болж байна. Өчигдөр тус олимпиадын нээлтийн ажиллагаа Соёлын төв өргөөнд болов. Манайд анх удаа зохиогдож буй энэ удаагийн олимпиадад Азербайжанаас 6, Камбажоос 4, Хятадаас 8, Хонг Конгоос 8, Энэтхэгээс 3, Индонезээс 17, Израилаас 8, Казахстанаас 8, Киргизээс 5, Макаогоос 8, Сингапураас 8, Шри ланкаас 7, Тайваниас 8, Тажикистанаас 2, Тайландаас 8, Туркменистанаас 4, Вьетнамаас 3, Монголоос 16 сурагч (хоёр баг ), нийт 18 орны 130 гаруй хүүхэд оролцож байгаа юм. 
Олимпиадыг нээж Монгол Улсын Боловсрол, соёл, шинжлэх ухааны сайд Н.Болормаа, Азийн физикийн олимпиадын хорооны дарга профессор И.Сурияа нар үг хэлэв. 
Олимпиадыг онолын ба Туршлагын бодлого гэсэн хоёр төрлөөр богино хугацаанд нууцлалын өндөр зэрэглэлтэйгээр онолын өндөр түвшинд англи хэлээр явуулах юм. Азийн үсрэнгүй хөгжиж буй орнууд нийгмийн хөгжил дэвшилд физик, техникийн боловсрол асар их үүрэгтэйг ухаарснаас Ази тивийн орнуудын ЕБС-ийн төгсөх ангийн сурагчдыг хамарсан Азийн физикийн олимпиадыг анх Индонези улсад зохион байгуулжээ. Мөн Тайвань, Сингапур, Тайланд, Казахстан, Хятад зэрэг оронд болж байв. 
Монгол Улс 1999 оноос олон улсын физикийн олимпиадад, 2001 оноос Азийн физикийн олимпиадад багаараа тасралтгүй оролцож, сүүлийн гурван жилд мөнгөн медаль 2, хүрэл медаль 3 удаа хүртэж, дөрвөн удаа шагналт байр эзэлжээ. Өнгөрсөн онд Хятадын Шанхай хотод болсон Азийн физикийн VIII олимпиадад 23 орны 153 сурагч оролцсоноос МУИС-ийн харьяа монгол-туркийн хамтарсан дунд сургуулийн сурагч О.Ууганбаяр хүрэл медаль хүртсэн юм. Мөн 2005 оны олон улсын физикийн олимпиадаас нийслэлийн нэгдүгээр дунд сургуулийн есдүгээр ангийн сурагч М.Отгонбаатар хүрэл медаль, дараа жил нь мөнгөн медаль хүртжээ. 
Нээлтийн ёслолын дараа зарим багийн ахлагч нартай уулзаж санал бодлыг нь сонсов. Анх уулзсан буурал толгойт эрхэм бол Онласин Имамбеков. Казахстаны үндэсний Их сургуулийн физикийн тэнхимийн профессор тэрээр олимпиадад оролцох Казахын багийг 10 жил тэргүүлж буй гэнэ. Казахын баг найман хүний бүрэлдэхүүнтэй бөгөөд анхны Азийн олимпиадаас алтан медаль, 2006 онд нутагтаа зохиогдоход хоёр ч хүрэл медаль "зүүсэн" амжилттай гэж ярив. Хөнгөн шингэн, яриа хөөрөөтэй тэрээр Дубнад олон жил ажиллахдаа манай эрдэмтэдтэй дотно үерхэж байснаа дурсан, Сангаа профессор мөн Батсүх, Энхтөр зэрэг монгол анд нараа сураглаж байлаа. 
Дараагийн уулзсан Киргизстаны багийн удирдагч Рая Султаналиева Киргизийн техникийн их сургуулийн Физикийн тэнхимийн эрхлэгч бөгөөд Азийн олимпиадад гурав дахиа, олон улсын олимпиадад зургаа дахиа оролцож буй аж. Түүний шавь Максим Степаненко 2007 онд Иранд болсон олон улсын олимпиадаас мөнгөн медаль авсан амжилттай. Энэ удаад таван шавиа сойж байгаа аж. 
Тажикистаны Үндэсний их сургуулийн цөмийн физикийн тэнхимийн эрхлэгч профессор Фаиз Нормуратов хоёр шавьтайгаа Монголд иржээ. Шавь нар нь Казахстанаас хүрэл медаль, ноднин Шанхайгаас шагналт дөрөвдүгээр байр эзэлсэн амжилттай гэнэ. Тэд уржигдар Баян-Өлгий аймгаас ирсэн аж. Харин Азербайжаны багийн удирдагч Рашадад Кадималиевтай хэл нэвтэрч амжсангүй. Олимпиадад ирсэн жүүдүүдийн ахлагч Иов Меховтой орчуулагчаар дамжуулан ярилцах гэсэн боловч амжилт олсонгүй. Жүүд хүн бүр ийм байдаг юм уу, яриад л байх юм, ам хамхихгүй, тэгээд юу ярьсан нь тогтоогдохгүй, ойлгомжгүй айхтар золиг бололтой. Эцэст нь орчуулагчийн хэлснээр бол Израилийн багт түрүүлэх нь гол бус зөвхөн тэмцээнд оролцох нь л чухал гэсэн дипломат хариутай л хоцорлоо. 
Олимпиад долоо хоног үргэлжилнэ. 
С.Энх-Амар