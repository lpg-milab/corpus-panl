№161 (17064)
1988 оны долдугаар сарын 6.
ТУУЛАЙ

<< Сүүлийн жилүүдэд гахай, шувуу, туулай, зөгий үржүүлэх сонирхол нэлээд дээшлэв >> гэж намын Төв Хорооны IV бүгд хурал тэмдэглээд энэ чухал салбарыг хөгжүүлж, үр өгөөжийг дээшлүүлэхийг заасан билээ. Дээрх дөрвөн төрлийн амьтдаас туулай нь жилд зургаагаас найман удаа төллөж, нэг удаагийн төллөлтөөр 5 - 6 бүжин гаргаж богино хугацаанд өсөж олширдог онцгой чадвартай учир мах үйлдвэрлэлийг нэмэгдүүлэх асар их боломжтой. Маллаж тэжээхэд бусад амьтдаас хялбар, зардал багатайгаараа ашигтай. Туулайн мах уураг их, амт, чанар сайтай төдийгүй эмчилгээ сувиллын ач холбогдолтой аль ч оронд эрхэмлэн үржүүлдэг ашиг орлоготой аж ахуй юм. Туулай үржүүлдэг аж ахуйНУУД түүнээс зохион махаар зогсохгүй зузаан бөх хөрстэй сайн чанарын арьс, дулаан хадгалах чанараар бусдаас давуу ноолуур зэрэг чухал бүтээгдэхүүн авч гадаад, дотоод зах зээлд борлуулдаг байна. 

Нэгдэл, сангийн аж ахуй, ард иргэд, хөдөлмөрийн нөхөрлөл, эсвэл туслах аж ахуйн хэлбэрээр ноолуурын чиглэлийн туулай үржүүлэхээр санаачилж зохион байгуулбал нас гүйцсэн нэг туулайнаас жилдээ дунджаар 400 - 800 грамм сайн чанарын ноолуур авч улсад тушаахад ихээхэн орлого, ашигтай байх боломжтой юм. 

Манай оронд одоо үржүүлж байгаа туулай бол голчлон мах, арьсны чиглэлийн үүлдэр боловч сүүлийн үед ноолуурын чиглэлийг ангор туулайн эх сүрэг бүрдүүлэхэд бас анхаарч байна. Өнгөрсөн оны жилийн эцсийн байдлаар бүх аймаг, хотод хөдөө аж ахуйн улс, хоршооллын нэлээд байгууллага, зарим албан газрын туслах аж ахуй, ард иргэд туулай үржүүлэн арван зургаан мянга гаруй бүжин бойжуулж, улсын хэмжээний туулайн үндсэн сүргийн тоо 1986 оныхоос 2, 3 дахин өссөн нь саяхан эрхэлж байгаа шинэ аж ахуйг түргэн хөгжүүлж болохыг харууллаа. 

Өвөрхангай, Баянхонгор, Говь-Алтай, Баян-Өлгий аймгийн хөдөө аж ахуйн үйлдвэрийн газрууд туулай үржүүлэх талаар илүүтэй санаачилга гаргаж зарим сайн туршлага хуримтлуулжээ. Хот, төв суурин газрын ард иргэдийн амины туслах аж ахуйд үржүүлж байгаа туулайн тоо 1986 оныхоос зургаа дахин өссөн нь айл өрхийн хүнсний болон бусад хэрэгцээг хангахад хэрэгтэй эх үүсвэрийн ач холбогдлыг хүмүүс ойлгож, уг аж ахуйг сонирхож байгаагийн баримт мөн. 

Олон аймаг, аж ахуйд ийнхүү туулай үржүүлэх эхлэл тавигдаж ашиг орлоготой нь илэрхий болсон хэдий ч аж ахуйн зарим удирдлага, мэргэЖилтнүүд уул аж ахуйг ор нэр, үзүүлбэр төдий байгуулж цөөн хэдхэн туулайгаар өөрийгөө болон бусдыг хуурч хөнгөн хуудам хандсанаас туулайн хээлтүүлэг, Төлөвлөлтийн шинжлэх ухааны үндэстэй зохион байгуулахгүй, хэн нэгэн хүнд туулайчин нэр зүүгээд даатган орхиж байгаа учир туулайн аж ахуйгаас дорвитой бүтээгдэхүүн үйлдвэрлэж чадахгүй, харин ч нэр хүндийг нь унагаж байна. 

Туулай үржүүлэхдээ түүний эдийн засаг, аж ахуйн ач холбогдлыг дутуу үнэлж, хайхрамжгүй орхидгоос түүний өгөөжийг бүрэн ашигладаггүй, махыг нь хүнсэндээ хэрэглэх, арьсыг нь чанартай бэлтгэх, боловсруулах аргыг ч сураагүй ерөнхийлж суугаа газар ч олон байна. Тэр ч байтугай хэдэн жилийн өмнө туулай үржүүлж байсан Архангай, булган, Ховд, Хөвсгөл аймаг үндсэн сүргийн эх туулай өсгөхөө огт хайхраагүйгээс үржүүлэх эх туулай дутаж, авах ашиг орлого ч тун багадсан байна. 

МХЗЭ-ийн Төв Хороо, Ардын боловсролын Яам << гэр орондоо болон сургуульдаа туулай үржүүлэх хөдөлгөөнийг хүүхэд, залуучуудын дунд өрнүүлэх тухай >> тогтоол ( 1934 онд ) гаргаж Баянхонгор, Ховд, Дундговь аймгийн хэдэн сургууль туулай үржүүлж, сурагчдад хөдөлмөрийн хүмүүжил, дадлага олгож ахиц олж байна. Харин эдгээр аймгаас нөхЦөл бололцоо илүүтэй бусад хот, суурин газрын олон зуун сургуульд туулай өсгөх талаар санаачлан зохиосон ажил үнэндээ алга байна. 

БНМАУ-ын Сайд нарын Зөвлөлийн 1985 оны тогтоолын дагуу үржлийн туулай бойжуулж бусад аж ахуйд нийлүүлэх үүрэгтэй Баянчандмань дахь сангийн аж ахуй, Өвөрхангай аймгийн Хархорины сангийн аж ахуй, Зүүнхараа дахь Дарьтын фермд хүртэл туулай үржүүлэх арчилгаа маллагааны горим зөрчигдсөөр байна. 

Манай орны нөхцөлд нутагшин өсөж үржих чадвартай тийм үүлдрийн туулайг оновчтой сонгон авч цэврээр үржүүлэх, одоо байгаа туулайн ашиг шимийг сайжруулахад цус сэлбэн эрлийлзжүүлэх, элдэв өвчнөөс урьдчилан сэргийлэх, туулайн байр түүний тоног төхөөрөмжийг боловсронгуй болгох, эрүүл ахуйн нөхцөлийг сайжруулах ажилд ч ихээхэн анхаарвал зохино. Туулайн аж ахуйд хөдөлмөр зохион байгуулалт, хөлс төлөлт. урамшууллын асуудлыг одоо болтол оновчтой шийдвэрлэж чадаагүй байгаа зэрэг олон асуудлыг Хөдөө аж ахуй, хүнсний үйлдвэрийн Яам анхаарах цаг болжээ. 

Туулай үржүүлж, түүний ашиг шимийг бүрэн авахад зохицсон тэжээлийг бүрэн жор найрлагаар бэлтгэх, эрдэс болон бусад нэмэгдэл тэжээл хэрэглэх шаардлагыг хангах талаар туршилт судалгааны ажлын хүрээг өргөтгөхөд эрдэм шинжилгээний байгууллагуудын санаачилга дутаж байна. 

Туулай үржүүлэхэд мэргэжлийн хяналт, удирдлага туслалцаа үзүүлэх гол газар болох гахай, шувуу, зөгий, туулайн аж ахуйн үйлдвэрлэлийн нэгдэл, аймаг, хотын АДХ-ын гүйцэтгэх захиргаад үүргээ тааруухан биелүүлж байгаад дүгнэлт хайж, өөрчлөлт гаргах хэрэгтэй болж байна. 

