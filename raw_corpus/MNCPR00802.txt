Гэгээлэг өнгөтэй долгионтой үс моод болжээ

Урин дулаан цаг аль хэдийн айлсаж хаврын гоёо эхэлжээ. Хамгийн түрүүнд зузаан хувцас, малгайнаас салаад үсээ хэрхэн гоё сайхан байлгах асуудал охид бүсгүйчүүдийн анхаарлын төвд орсон нь мэдээж. Өнөө жил ямар үс моодонд орж байгаа бол, өөртөө зохисон гоё сайхан үстэй байх талаар зөвлөгөө авахыг хүсвэл анхаарлаа нааш нь хандуулна уу. Олон жилийн турш тогтвортой үйл ажиллагаа явуулсан Монголдоо номер гэгдэж буй "Үлэмж" компанийн "Grease 1" салоны үсчин М.Отгонтуяатай уулзаж ярилцлаа. 
-Дулааны улиралд үсээ хэрхэн арчлах вэ. Нар салхинд гандахаас эхлээд бэрхшээлтэй олон асуудал тулгардаг? -Хаврын улиралд үс арчилгааны төрөл зүйлийг идэвхтэй хийх ёстой. Тэжээлийн тос хэрэглэх, унаад буй үсийг ургуулах гэх мэтээр өөрт хэрэгтэй бүхнийг хийх нь зүйтэй. Grease салоны бүтээгдэхүүний хувьд АНУ-аас оруулж ирдэг. Бусад үйлчилгээний газруудыг харахад ихэвчлэн урд зүгээс оруулж ирсэн бүтээгдэхүүнийг хэрэглэдэг. Тухайн үедээ сайхан болсон ч чанарын хувьд урт хугацаанд үйлчилж чаддаггүй. -Үсийг тогтмол будах нь хэр эерэг нөлөөтэй вэ. Зарим нэг хүмүүс будах тусам үсний өнгө гандаж зүсээ алддаг гэж ярьдаг. Ямар хугацаанд будгийг хэрэглэх ёстой вэ? -Будаад хэвшчихсэн үсэнд байнга будаг хэрэглэх шаардлагатай. Сардаа нэг удаа үсээ зайлшгүй будчихдаг байвал зүгээр. Хэрэв анхнаасаа будаг хэрэглээгүй бол унаган үсэнд заавал ч үгүй хэрэгтэй зүйл биш. Байгалийн унаган юм гэдэг чинь цаанаасаа гоё сайхан харагдуулдаг. Манай бүтээгдэхүүний будаг найрлагандаа гялалзуулагчтай. Буурал үсийг зуун хувь дарж өгдөг. Үсний будаг харшилдаг хүмүүс байдаг. Тэгвэл манайх ямар найрлагатай бүтээгдэхүүнийг хэрэглэвэл зохихыг зөвлөж, үйлчилж чадна. Сүүлийн үед хүмүүсийн үс эрт халцрах эрсдэлтэй байдаг болж. Халцарсан үсийг ургуулах боломж бүрэн бий. -Залуусын хувьд ямар загварын үс энэ хаврын гоёо болж байна. Нэг хэсэг шулуун хими моод боллоо шүү дээ? -Бүсгүйчүүд задгай, намирсан, долгиотой стилийн үсийг их сонирхож байх шиг байна. Голчилж урт үс моодонд орж байна. Өнгөний хувьд гэгээлэг. Хар бараан үс зонхилохоо болилоо. Сор ч гэсэн моодноос гарлаа. Залуусын хувьд урт үс, дундаж насныхан болохоор өөрт тохирсноор үсээ засуулж байна. -Үсний шулуун химийн сөрөг тал нь үсийг хатууруулдаг гэх юм? -Тийм тал ажиглагддаг. Хаанаас ямар чанарын бүтээгдэхүүн оруулж ирж байгаагаас шалтгаална. Түүнээс шулуун хими болгон үсийг хатууруулж өвчлүүлдэг гэвэл худлаа. Манайх үсний шулуун хиймээ АНУ-аас оруулж ирдэг. Найрлагадаа үсэнд давхар тэжээл өгөх үйлчилгээтэй. -Үсийг гэрийн нөхцөлд хэрхэн арчлах вэ? -Гэрийн нөхцөлд худалдаанд байгаа бүтээгдэхүүнийг хэт хуурай үсэнд долоо хоногт хоёр удаа, ердийн үсэнд нэг удаа хэрэглэхэд болно. Үүнд тэжээлийн тос, массаж орно. Тэжээлийн бүтээгдэхүүнүүд цэвэр гадаргуунд буюу угаасан үсэнд зайлшгүй хийгдэх ёстой. Анхааруулахад тэжээлийн тос түрхчихээд тэр дор нь шампунь, сэнсээр хатаадаг. Энэ нь буруу юм. Тэжээлийн тосны үйлчилгээ өгөгдөх тэр үед сэнс, шампунь хэрэглэснээр үйлчилгээгээ үхүүлчихдэг. Тэжээлийн тос хэрэглэсний дараа усаар угаагаад болж өгвөл хоёр гурван өдөртөө элдэв юм хэрэглэлгүй үсний угт үлдсэн тэжээлийг үйлчлэх хэмжээнд хүртэл байлгавал илүү их үр дүнтэй. Ер нь хүний үсний өөрийнх нь байх хэмжээ алдагдаад ирэхээр хуурайшина, хэт тослогтоно, хагтана, халцарна гэх мэт эрсдэл гардаг. -Үсчний авьяас ур, чадварыг тэмцээн уралдаанд оролцсоноор нь үнэлэх хэмжүүр байдаг. Хамгийн гол нь үйлчүүлэгчдийн сэтгэл ханамж чухал биз дээ? -Нэгэнт үсчний мэргэжил эзэмшсэн хүмүүс өөрсдийн авьяас ур чадвараа сорин уралдаан тэмцээнд оролцоход буруу юм байхгүй л дээ. Хамгийн гол нь үйлчлүүлэгчээ алагчлалгүй тэдэнд таарсан, зохисон үйлчилгээг хийх нь чухал. Манай салоны хувьд туршлагатай, доод тал нь арван жил ажилласан үсчидтэй. -Үнэ тарифын  хувьд аль хэр өндөр вэ? -Чанартай бүтээгдэхүүнээ дагаад таарсан үнэ тарифтай. Бусад салонтай харьцуулбал дундаж үнэтэй. 
Б.Долзодмаа
