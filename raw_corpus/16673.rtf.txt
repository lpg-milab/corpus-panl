№83(16673]     
1987 оны дөрөвдүгээр сарын 7
Мэргэжилтний бодлого

" Улс ардын аж ахуйн бүх салбарт материаллаг нөөцийг арвилан хэмнэх, үндсэн болон эргэлтийн хөрөнгийг оновчтой ашиглах, өөрийн өртгийг хямдруулж, ашиг хуримтлалыг арвижуулах, бүтээгдэхүүн, ажил үйлчилгээний чанар, хөдөлмөрийн бүтээмжийг дээшлүүлэх ихээхэн нөөц боломжийг хөдөлгөж ажиллагаанд оруулахыг шинэ таван жилд намын эдийн засгийн бодлогын гол асуудал болгож дэвшүүлэн тавих нь зүйтэй " гэж МАХН-ын XIX их хурал дээр нөхөр Ж. Батмөнх хэлсэн юм. 

Намаас дэвшүүлсэн энэхүү цогцолбор зорилтыг хэрэгжүүлэхэд улс ардын аж ахуйн, соёлын салбар бүрт ажиллаж байгаа төрөл бүрийн мэргэжилтнүүд онцгой үүрэг гүйцэтгэх ёстой. Тэдний үйл ажиллагааны гол бодлого 1 үүнд л чиглэж байх учиртай. Орчин үеийн мэргэжлийн өндөр түвшинд улс ардын аж ахуйг удирдан хөтлөх өндөр мэргэжилтэй боловсон хүчниЙ хангамж нэмэгдсээр байгаа бөгөөд зөвхөн хөдөө аж ахуйг аваад үзэхэд одоо улсын хэмжээгээр хөдөө аж ахуйн системд дээд, дунд боловсролтой 15 мянга гаруй мэргэжилтэн ажиллаж байгаа нь асар Их потенциал юм. 

Мал аж ахуй газар тариалангийн орчин үеийн шинжлэх ухаан, техникийн мэдлэгтэй, улс төр, ёс суртахууны талаар төлөвшсөн, ажил хэрэгч, шилдэг, Тэргүүний мэргэжилтний эгнээ улам өргөжиж, арга туршлага нь нийтийн хүртээл болсоор байна. МАХН-ын XIX их хурлын төлөөлөгч, зоотехникч Д. Эрдэнээ, БНМАУ-ын аварга мэргэжилтэн, малын их эмч О. Даваадорж, БНМАУ-ын ардын Их Хурлын депутат, агрономич Б. Гэлэгбал, Ардын Их Хурлын депутат, хөдөө аж ахуйн машины инженермеханикч Ж, Авирмэд, БНМАУ-ын ус цаг, уурын гавьяат ажилтан Д. Нямсүрэн, гавьяат усжуулагч, доцент Н. Должинжав зэрэг эзэмшсэн мэргэжил, эрхэлсэн ажилдаа ҮР бүтээл гаргаж, нам, ард түмнийхээ өмнө хүлээсэн үүргийг нэр төртэй биелүүлж байгаа олон зуун мэргэжилтэн хөдөлмөрийн хамт олныг хошуучлан ажиллаж, үлгэр дууриал болж байна. Хөдөө аж ахуйд Байгаа мэргэжилтэн бүрийг эдгээр шилдэг тэргүүний хүмүүсийн амжилтад хүргэж чадвал асар их зүйл бүтээж << болохоор барахгүй, хөдөө аж ахуйн үйлдвэрлэлд эрчимтэй аргыг аль болохоор нэвтрүүлэхээр манай намын их хурлаас дэвшүүлсэн зорилтыг хэрэгжүүлэхэд хүчтэй түлхэц өгөх болно. 

Мэргэжилтний хүчин зүйлийн ролийг зохих ёсоор үнэлж, тэдэнд тавих зарчимч шаардлага, анхаарал халамжийг зөв хослуулж, үйлдвэрлэлийн үр дүнг нэмэгдүүлснээр Увс аймгийн Малчин сумын << Малчин >> , Баян-Өлгий аймгийн Дэлүүн сумын << Октябрь 39 >> , Завхан аймгийн Баянтэс сумын << Дэлгэрэх амьдрал >> , Хөвсгөл аймгийн Цагаан-Уул сумын << Бадрал >> нэгдэл, Говь-Алтай аймгийн << 60 жил >> , Архангай аймгийн << Тунгалаг Тамир"  хоршоолол, Төв, Увс аймгийн усны аж ахуйн барилга угсралтын контор, трест, Угтаал, Борнуурын сангийн аж ахуй, шувууны фабрикийн хамт олон ажлын сайн үзүүлэлтэд хүрчээ. 

Мал сүргийн ашиг шим, газар тариалангийн бүтээгдэхүүнийг нэмэгдүүлэх, уст цэг, услалтын системийн ашиглалтыг сайжруулах, хөдөө аж ахуйн үйлдвэрлэлийн үр ашиг, чанарыг дээшлүүлэх зэрэг тулгамдсан асуудлуудыг нааштай шийдвэрлэхэд юуны өмнө энэ чиглэлийн мэргэжилтэй боловсон хүчний тууштай чиглэсэн зорилго, бодлого бүхий бүтээлч үйл ажиллагаа шийдвэрлэх үүрэгтэй юм. 

Дээд, дунд боловсролтой мэргэжилтнийг их, дээд, тусгай мэргэжлийн дунд сургуулиар бэлтгэх, давтан сургахдаа сургалтыг амьдрал, үйлдвэрлэлтэй нягт холбох, суралцагчдад бие даан сэтгэж үр дүнтэй ажиллах чадвар олгох, улмаар улс ардын аж ахуйн олон салбарт гарч ажиллахад нь залуу мэргэжилтнүүдийг анхны нь алхмаас эхлэн хариуцсан ажил, үйлдвэрлэл дээр нь тодорхой зорилго, чиглэлтэй бүтээлч сэтгэлгээгээр ажиллуулж үр дүнгий нь нарийн шаардаж хариуцлагыг нь ухамсарлуулж ажиллуулах зарчмыг тууштай баримтлах нь төв, орон нутгийн нам, улс, хөдөө аж ахуйн байгууллагын удирдах ажилтны анхаарлын төвд байх ёстой. 

Аймаг, суманд ажиллахаар очсон юм уу ажиллаж байгаа хөдөө аж ахуйн мэргэжилтэн бүр хариуцсан ажлынхаа өчигдөр, өнөөдрийн байдалд дүн шинжилгээ хийж, маргаашийн төлөвийг нь тодорхойлж мэргэжилтний хувьд ямар чиглэл, бодлого боловсруулж ажиллаад ямар үр дүнд хүрэхээ урьдчилан тооцоолж, үйлдвэрлэлийн үзүүлэлтийг ахиулах, технологийн дагуу сайтар зохион байгуулах ажилд биечлэн оролцох, нэг үгээр хэлбэл эзний ёсоор хандах шаардлагатай юм. Нийгмийн нэг үнээнээс сааж байгаа сүү, нэг малаас авсан ноос, ноолуурын хэмжээ аймаг, аж ахуй бүрт харилцан адилгүй байдаг боловч түүнийг яаж нэмэгдүүлэх тухайд жил, таван жилийн бодлого боловсруулж шийдвэрлэх нь хөдөө аж ахуйн мэргэжилтний бусдаас ялгарах наад захын онцлог байх ёстой. 

Ажил төрөл шалгаж танилцах, дүгнэхдээ ч аймаг болон төвийн удирдлагууд орон нутгийн мэргэжилтнийг тойрон гарч зөвхөн нам, захиргааны байгууллагын хоёр даргатай ажилладаг өрөөсгөл хандлагаас болж мэргэжил. тэнд тавих шаардлага завсардан суларчээ. Тэрчлэн сум, аймгийн удирдлагууд ч өөрсдийн ерөнхий мэдлэг нь нарийн зүйлд явуургүй мэтээр бэргэж мэргэжилтнээс хөндий байдгаас болж сум, бригадын болон мэргэжилтэн бүрийн ажлын ололт дутагдал илрэхгүй өнгөрдөг, түүгээр ч барахгүй үйлдвэрлэлийн ажлын ерөнхий дүн мэдээгээр ажил дүгнэж гүнд нь ордоггүйгээс амьдрал, үйлдвэрлэлээс хөндий байдал газар авчээ. 

Хөдөө аж ахуйн салбарыг хөгжүүлэхэд зоотехникч үржлийн ажлыг үндсэн гол үүргээ гэж үзэж, малын эмч нар мал сүргийг өвчин эмгэгээс сэргийлэх, нэгэнт гарсан өвчнийг тодорхой хугацаанд эмчилж эдгэрүүлэх, эдийн засагчид үйлдвэрлэлийн үр ашгийг дээшлүүлэхэд туслах чиглэлээр мэргэжилтэн бүр тодорхой бодлого боловсруулж, түүнээ хэрэгжүүлэхэд хүч чармайлтаа нэгтгэн ажиллах хэрэгтэй байна. Мэргэжилтэн эрхэлсэн ажилдаа дүн шинжилгээгүй, урсгал байдлаар дунд нь хөвж, чиглэсэн зорилгогүй ажилладгаас технологийн шаардлагаар зайлшгүй хийвэл зохих зүйлийг ч хагас дутуу гүйцэтгэж, олон жилээр үр дүнгүй орон тоо бөглөж суухад хүрдэг байна. Өвчний голомт бүхий бэлчээр, ус нутгийг тогтоож арга хэмжээ авдаггүй, тариан талбайн хог ургамлыг устгах ажлыг хагас дутуу оромддог, бордоо, усалгаатай талбайгаас ч ургац алддаг, үржил селекцийн ажил хийсээр боловч ахиц гардаггүй энэ бүхэн цөм л хөдөө аж ахуйн мэргэжилтний ажлын хариуцлагатай шууд холбоотой юм. Арав, хорин жилээр байнга ургац алдаж байгаа талбайг агрономич, эх малын ихээхэн хэсэг нь байнга сувайрч ирсэн сүргийг зоотехникч, халдваргүй өвчний голомт арилдаггүй дутагдлыг малын эмч хэнээс ч түрүүнд хариуцлагыг нь хүлээх учиртай байтал ийм шаардлагыг бусдад нялзааж сулруулдаг тохиолдол байсаар байна. 

Улс,эх орны өмнө мал аж ахуйг, тариаланг, усны аж ахуйг, цаг уурыг, хөдөө аж ахуйн эдийн засгийн албыг бэхжүүлэн хөгжүүлэхэд сурч мэдсэнээ царайчлахын тулд улсын халамжаар боловсрол мэргэжил олж авсан төрөл бүрийн мэргэжилтнүүд л уул салбарын ажлыг өөд татаж шинэ амжилтад хүргэх мэргэжлийн удирдлага, мэргэжлийн бодлогыг боловсруулан хэрэгжүүлэгчид байх үүрэгтэй. Энэхүү том итгэл найдвар, үүргийг чанд биелүүлэх, даалгасан ажлын төлөө хүлээх хариуцлагыг өндөржүүлэхэд төв, орон нутгийн нам, улсын байгууллага мэргэжилтний санал бодол, хүчинд тулгуурлан ажиллахын мэргэжилтний хүчин зүйлийг тал бүрээр бэхжүүлэх хэрэгтэй байна.
