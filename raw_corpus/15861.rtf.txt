№212(15861)        
1984 ОНЫ ЕСДҮГЭЭР САРЫН 4.
ДАЙЧИН ЧАДВАРЫН ГОЛ ШАЛГУУР

Аймаг, хотын намын хороод намын анхан шатны байгууллагын дайчин чадварын эхний шатны үзлэгийг хийж, энэ ажлын дүнг гаргалаа. Энэ үзлэг намын байгууллагын зохиож байгаа үзэл суртал, зохион байгуулалтын ажил нь намын бодлого шийдвэрийг амьдралд хэрэгжүүлэхэд болон хамт олны ажил үйлсэд хэрхэн нөлөөлж байгаа, аж ахуйн байгуулалтыг удирдах арга, хөшүүргийг яаж ашиглаж байгааг тодорхой авч үзэж, дүн шинжилгээ хийж, цаашид хийх ажлын чигийг тодорхойллоо. 

Намын анхан шатны байгууллагууд дайчин чадварын үзлэгт бэлтгэх ажлыг төлөвлөгөөтэй зохион байгуулж хөдөлмөрийн хамт олны идэвх санаачилгыг өрнүүлэх замаар аж ахуй, соёлын төлөвлөгөөт зорилтыг биелүүлэхэд үйл ажиллагаагаа төвлөрүүлж ажиллан, багагүй үр дүнд хүрч байна. Нэгдүгээр шатны үзлэгт бэлтгэх ажлын явцад үр нөлөөтэй арга хэлбэр намын нэлээд байгууллагын практикт хуримтлагдлаа. Сэлэнгэ аймгийн намын анхан шатны байгууллага намын хурлын ажил хэрэгч чанарыг дээшлүүлэх талаар анхаарснаар түүний бэлтгэл сайжирч, гишүүдийг идэвх оролцоо дээшлэн, хурлын шийдвэрийг хэрэгжүүлэх ажлыг зохион байгуулахад ахиц гарчээ. Түүнчлэн намын гишүүдээр дайчин чадварын үзлэг угтсан үүрэг амлалт авахуулах, арвилан хэмнэлт гаргах хөдөлгөөн өрнүүлж байна. Бас үүрэг зорилтоо хангалтгүй биелүүлж байгаа зарим гишүүдтэй нэгбүрчлэн уулзан ярилцаж, ажил амьдралд нь зөвлөлгөө өгч байна. Баян-Өлгий аймагт намын анхан шатны байгууллагад дайчин чадварын үзлэгийг нийт хамт олны хөдөлмөр бүтээлийн үзлэг гэсэн уриан дор бэлтгэж, олон хэлбэрийн ажил өрнүүлжээ. Аймгийн үйлдвэр, аж ахуйн газар, албан байгууллагууд намын анхан шатны байгууллагын дайчин чадварын үзлэгт төлөвлөгөөтэй бэлтгэж, инженер техникийн ажилтан, мал аж ахуйн мэргэжилтнээр үүрэг амлалт авахуулан ажиллаж байна. Баяннуур сумын намын хороо төлөвлөгөөт ажлын биелэлтийг сар бүр авч хэлэлцэж, дутууг нөхөж гүйцээх шуурхай арга хэмжээ авч, ажлын үзүүлэлт нь доогуур байгаа хүмүүстэй нүүр учирч ажиллан, хоцрогчгүй хамт олон болон хөдөлгөөнийг эрчимтэй өрнүүлснээр мал өсгөх төлөвлөгөө, уралдаанд авсан үүргээ амжилттай биелүүлж байна. 

Эрдэнэт хотын намын хороо бүгд хурлаараа намын анхан шатны байгууллагын дайчин чадварыг дээшлүүлэх асуудал хэлэлцэж, намын анхан шатны байгууллагын дайчин чадварт дүн шинжилгээ хийж. арга туршлагыг нь харилцан судлуулж, тодорхой зорилт дэвшүүлэн ажиллаж байна. 

Улаанбаатар төмөр замын намын хороо намын анхан шатны байгууллагуудын ажилд намын сонгуульт идэвхжин, хэлтсийн эрхлэгчдийн үзлэг явуулах, намын анхан шатны байгууллагын нарийн бичгийн дарга нарын өдөрлөг зохиож, ажлын арга барилыг харилцан судлуулах зэрэг ажил зохиосны дүнд тэдгээрийн олонхи нь эхний шатны үзлэгт хангалттай үнэлэлт авч, түшиглэсэн байгууллага нь төлөвлөгөөт гол үзүүлэлтийг давуулан биелүүлжээ. Гэвч намын анхан шатны зарим байгууллага эхний шатны үзлэгт хангалтгүй бэлтгэж, ажлын арга барилыг өөрчлөн сайжруулаагүй байна. Өвөрхангай аймгийн Тарагт, Төв аймгийн Алтанбулаг, Дорнод аймгийн Халх гол сумын амын байгууллага эхний шатны үзлэгт хангалтгүй бэлтгэжээ. 

Намын анхан шатны байгууллагуудын өнгөрсөн сарын ээлжит хурлаар дайчин чадварын эхний шатны үзлэгийн дүнг хэлэлцэж, дараагийн шатны үзлэг хүртэл хийх ажлаа тодорхойллоо. Саяхан хуралдсан намын Төв Хорооны ээлжит бус VIII бүгд хурлын шийдвэрийн дагуу дараагийн шатны үзлэг эрчимтэй бэлтгэх нь амын байгууллага бүрийн нэн тэргүүний зорилт болж байна. 

Намын анхан шатны байгууллагын дайчин чадварын үзлэг бол >> МАХН-ын ээлжит их хуралд бэлтгэх ажлын нэн чухал хэсэг нь юм. МАХН-ын Төв Хорооны ерөнхий нарийн бичгийн дарга, БНМАУ-ын Сайд нарын зөвлөлийн дарга нөхөр Ж. Батмөнх << МАХН-ын ээлжит XIX их хуралд бэлтгэх хариуцлагатай их ажлыг бүр одооноос эхэлж, намынхаа дээд чуулга уулзалтыг нэр төртэй унахад намын бүх байгууллага, коммунистууд, нийт хөдөлмөрчдийн хүч анхаарлыг чиглүүлэх хэрэгтэй >> гэж заалаа. 

Иймд намын анхан шатны байгууллагууд дайчин чадварын дараагийн шатны үзлэгт бэлтгэхдээ намын VIII их хурлаар дэвшүүлсэн нийгэм эдийн засгийн бодлого, аж ахуй, соёлын төлөвлөгөөт зорилтыг биелүүлэх, үйлдвэрлэлийн эдийн засгийн үр ашиг, ажлын чанарыг дээшлүүлэх, хөдөлмөр, материал, түүхий эд, санхүүгийн нөөцийг арвилан хэмнэж, ур ашигтай зарцуулах, нам, улс, хөдөлмөр, төлөвлөгөө, технологийн сахилгыг бэхжүүлэх, шийдвэр гүйцэтгэл, ам ажлын нэгдлийг хангах уриан дор олон түмний идэвх санаачилгыг дайчлан өрнүүлж ажиллах ёстой. VII таван жилийн шамдах 1984 оны аж ахуй, соёлыг хөгжүүлэх төлөвлөгөөт зорилтыг заавал биелүүлэх нь намын байгууллагуудын хойшлуулшгүй эрхэм зорилт мөн. Үүний тулд намын байгууллагууд ажлынхаа арга барилыг улам бүтээлч, тодорхой болгож, гаргасан шийдвэрийнхээ биелэлтийг хангуулах, намын гишүүдийн манлайллыг жигд дээшлүүлэх, хөдөлмөрчдийн дунд зохиох хүмүүжлийн ажлыг сайжруулах, аж ахуйн боловсон хүчин, мэргэжилтний хариуцлага, сахилгыг өндөржүүлэх, идэвх санаачилгыг өрнүүлэх бодитой их ажил хийх хэрэгтэй байна. Дайчин чадварын үзлэгийн гол шалгуур эцсийн үр дүн нь хийсэн хурал, үзүүлэх сургууль, гаргасан тогтоол, томилсон төлөөлөгчийн тоогоор биш, тухайн хамт олны улс төр хөдөлмөрийн идэвхийн өсөлт, улсын төлөвлөгөөний бодит биелэлтээр хэмжигдэнэ гэдгийг хатуу санах хэрэгтэй. 

Аймаг, хот, районы намын хороод, бүс хариуцсан групп намын анхан шатны байгууллагын ажлыг шалган зааварлаж, дараагийн шатны үзлэгт эрчимтэй бэлтгүүлэх, тэдгээрт биетэй туслах ажлыг газар дээр нь шуурхай зохион байгуулах үүргээ чанд биелүүлэх хэрэгтэй. Үүний хамт эхний шатны үзлэгээр тодорсон арга туршлага, ялангуяа ЗХУКН-ын ажлын арвин баялаг туршлагыг судалж нэвтрүүлэхийг онцгой анхаарвал зохино. 

