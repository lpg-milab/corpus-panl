Талийгаачдын ард хэн үлдэв?

Доржийн Батбаатар 2004 оноос эхлэн Онцгой байдлын ерөнхий газрын Мэргэжлийн удирдлагын газрын дарга, Онцгой үеийн удирдлагын газрын даргаар ажилласан комиссар Д.Батбаатар 1960 онд Улаанбаатар хотод төржээ.
1987 онд ОХУ-д Галын инженерийн дээд сургуульд Галын аюулгүйн инженер мэргэжлээр, 2002 онд Удирдлагын академийг дүүргэжээ. Тэрбээр, Сэлэнгэ аймаг дахь түймрийн голомт руу зорьсон аврах багийг ахлан ажиллахаар томилогдсон юм. Мандал сумын нутагт гарсан аюулт ослын улмаас эндсэн талийгаачдын талаар Засгийн газраас бүртгэсэн судалгаагаар комиссар Д.Батбаатар эхнэр хоёр хүүхдийн хамт Чингэлтэй дүүргийн нэгдүгээр хороонд оршин суудаг байжээ. Түүний хөдөлмөр, зүтгэлийг үнэлж 2001 онд Ардын хувьсгалын 80 жилийн ойн медаль, 2002 онд Цэргийн хүндэт медаль, 2006 онд Их Монгол Улс байгуулагдсаны 800 жилийн ойн медалиар шагнасан байна. Гочоогийн Цэрэнням 2004 оноос Онцгой байдлын ерөнхий газрын Мэргэжлийн удирдлагын газар, Онцгой үеийн удирдлагын газарт Гамшгаас урьдчилан сэргийлэх хяналтын хэлтэс, албаны даргаар ажиллаж ирсэн дээд ахмад Г.Цэрэнням Дундговь аймгийн Дэлгэрхангай суманд 1960 онд төржээ. 1987 онд ОХУ-ын Галын техникийн сургууль, 1999 онд Цагдаагийн дээд сургуулийг төгсч Галын техникч, эрх зүйч мэргэжил эзэмшсэн байна. "МИ 8" нисдэг тэрэгний ослоор амь үрэгдэгсдийн бүртгэлд түүнийг ам бүл гурвуул хэмээн тэмдэглэжээ. Эхнэр нэг хүүхдийн хамт Чингэлтэй дүүргийн нэгдүгээр хороонд амьдарч байжээ. Өлзийбатын Дүүбаатар Түймрийн голомтод хүч нэмэн хүргэгдэхээр ниссэн шүхэрчдийн нэг нь тэргүүн түрүүч Ө.Дүүбаатар. Өнгөрсөн хугацаанд тэрбээр шүхэрчин-гал сөнөөгч мэргэжлээрээ ажил үүрэг гүйцэтгэж иржээ. Тэрэлжид гарсан түймрийг унтраах даалгавар гүйцэтгэж яваад, Улаанбаатараас шууд Сэлэнгэ рүү мордсон хүмүүсийн нэг нь Ө.Дүүрэнбаатар байж. 1978 онд төрсөн тэрбээр ам бүл зургуул амьдарч байжээ. Эхнэр дөрвөн хүүхдийн хамт Баянзүрх дүүрэгт оршин сууж асан. Идэр залуухан түүний дөрвөн хүүхэд өнчрөн хоцров. ЭрхэмзаЯагийн Ариунсанаа Гал унтраах бүлэгт томилогдон ажилласан шүхэрчин-гал сөнөөгч тэргүүн түрүүч Э.Ариунсанаа 1973 онд мэндэлжээ. Өдгөө 34 нас шүргэсэн байв. Ам бүл тавуул. Эхнэр, гурван хүүхдийн хамт Хан-Уул дүүргийн нутагт оршин сууж байжээ. Ёндонгийн Эрдэнэцогт Тэргүүн түрүүч Ё.Эрдэнэцогт 1973 онд Хөвсгөл аймагт төржээ. Шүхэрчин-гал сөнөөгч тэрбээр эхнэр хоёр хүүхдийн хамт амьдарч байв. Эхээс тавуул, хүүхэд байхдаа аав, ээжээсээ хагацсан болохыг нагац дүү болох эмэгтэй дуулгасан. Эхнэр нь нэгдүгээр амаржих газарт ажилладаг юм байна. Аюул дагуулсан түймрийг унтраахаар явсан аврах баг, шүхэрчдийн дундах 1970-аад оныхны нэг нь, идэр залуухан. Хоёр хүүхэд нь хумсын чинээ нялх амьтад үлдлээ шүү дээ хэмээн нагац нь өгүүлсэн. Талийгаач Ё.Эрдэнэцогт эгчийнхээ төрсөн охины хамт нийслэлд суурьшсан аж. Гамшигт үйл явдлыг дуулсны дараа эгч дүүс нь Хөвсгөл аймгаас Улаанбаатар руу гарчээ. ЛхагвасҮрэнгийн БаЯрмагнай Галын голомт болох бүсэд дээрээс нь шүхэрчин буулгах шийдвэрийн дагуу үүрэг хүлээсэн шүхэрчин-гал сөнөөгч мэргэжлийнхний нэг нь тэргүүн түрүүч Л.Баярмагнай байв. Тэрбээр 1973 онд мэндэлжээ. Эхнэр, хүүхдийн хамт ам бүл гурвуул Сонгинохайрхан дүүргийн долдугаар хороонд оршин суудаг болохыг талийгаачдын ар байдлыг бүртгэсэн Засгийн газрын баримтад тэмдэглэсэн байна. Сүхээгийн Дашбазар Сэлэнгэ аймгийн нутагт гарсан их хэмжээний түймрийг унтраах тусгай үүрэг гүйцэтгэж яваад нисдэг тэрэгний ослоор амь эрсэдсэн Аврах тусгай ангийн шүхрийн зааварлагч тэргүүн дэслэгч С.Дашбазар 1960 онд төрсөн. Өдгөө 47 нас хүрсэн нэгэн байв. Тэрбээр ам бүл дөрвүүл. Эхнэр хоёр хүүхдийн хамт Сонгинохайрхан дүүргийн нутаг дэвсгэрт амьдарч байсан аж. Гэндэнхүүгийн Лхагвасүрэн "МИ 8" нисдэг тэргэнд ажил үүргээ гүйцэтгэж яваад осолдогчдын дунд 1970-аад оны үе чацуутан дийлэнх нь байсан. Тэдний нэг нь дээд түрүүч Г.Лхагвасүрэн. 1974 онд мэндэлжээ. Шүхэрчин-гал сөнөөгч мэргэжилтэй тэрбээр эхнэр нэг хүүхдийн хамт Сонгинохайрхан дүүрэгт амьдарч байжээ. Цэрэндэжидийн Ганболд Дээд түрүүч тэрбээр 1967 онд төрсөн юм байна. Мөн л шүхэрчин-гал сөнөөгч мэргэжилтэй. Эхнэр хоёр хүүхдийн хамт Сонгинохайрхан дүүрэгт амьдарч байв. ЦэрэнгонЧигийн Болд Шүхэрчин-гал сөнөөгч мэргэжилтэй, дээд түрүүч Ц.Болд ам бүл тавуул Сонгинохайрхан дүүрэгт амьдарч байсан. Эхнэр гурван хүүхдийн хамт амьдардаг байсан тэрбээр Тэрэлжид газар авсан түймрийг унтраахаар олон хоног ажиллаад гэрээрээ ч орох завдалгүй Сэлэнгэ рүү мордсон. Амарцэрэнгийн Наранбат Дэд хурандаа А.Наранбат 1960 онд мэндэлсэн байна. Хоёрдугаар нисгэгчийн үүрэгтэйгээр Сэлэнгэ аймгийн Мандал суманд дэгдсэн түймрийн голомт руу дайчлагджээ. Ам бүл есүүл. Эмгэнэлтэйгээр амь эрсэдсэн талийгаачдын дундаас хамгийн олон ам бүл толгойлсон эцэг хүн байв. Эхнэр, зургаан хүүхэд болон төрсөн дүүгийн хамт Баянгол дүүргийн нэгдүгээр хороонд оршин сууж байжээ. Тунгалагийн Оргилсайхан Шүхэрчдийн багт багтсан гал сөнөөгч мэргэжилтэй, тэргүүн түрүүч Т.Оргилсайхан 1981 онд төрсөн. Талийгаачдын хамгийн бага, залуу нь. Ам бүл гурвуул. Ээж, дүүгийн хамт амьдардаг байжээ. Сонгинохайрхан дүүрэгт амьдарч асан тэрбээр гэр бүлийнхээ хоолыг залгуулах ганц хүн нь байв. Талийгаачдын дийлэнх нь Сонгинохайрхан дүүрэгт амьдардаг болохоор тус дүүргийн Тамгын газрын удирдлагууд ч өчигдөр Онцгой байдлын ерөнхий газрын байраар явцгааж байгаа нь харагдсан. Чимэддоржийн ГантӨмӨр Хошууч, бортмеханикч Ч.Гантөмөр өдгөө 51 настай асан. Ам бүл наймуу. Эхнэр болон өөрийн дөрвөн хүүхэд, бэр, ачийнхаа хамт амьдардаг байжээ. Хан-Уул дүүргийн есдүгээр хорооны нутаг дэвсгэрт оршин суудаг байв. ЛхасҮрэнгийн Булган Тэргүүн түрүүч, шүхэрчин-гал сөнөөгч Л.Булган 1980 онд төрсөн байна. Гамшигт өртөж нас барагсдын дунд мөн л нялх, залуу нь байв. Түүнийг ээжийнхээ хамт хоёулханаа амьдардаг байсныг ар гэрийн байдлын бүртгэлд тэмдэглэжээ. 
Б.ХАЖИДМАА
