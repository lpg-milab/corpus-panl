№307 (16897)    
1987 оны арван хоёрдугаар   сэрын 24.  
ГАЛ  ГОЛОМТ, ГЭРЭЛ ГЭГЭЭ ЭЗЭГНЭГЧИД

Цахилгаан, дулааны эрчим хүчний үйлдвэрлэл, хэрэглээний хэмжээ нэн ихэсч, цахилгаан станц, халаалтын зуухны ажилчид, инженер, техникчдийн хариуцлага, Сахилга, зохион байгуулалт, мэргэжлийн ур чадвар, овсгоо самбааг сорих оргил ачааллын үе нэгэнт эхлээд байна. Өвлийн ачаалалд бэлтгэж тоног төхөөрөмж, шугам сүлжээ, орон сууц, байшин барилгын их, урсгал засварыг дуусгаж, нүүрс, мазут, шатахуун, тосыг нөөцлөн, үйлдвэр, аж ахуйн, соёлын байгууллагуудыг цахилгаан, уур, ус, гэрэл, дулаанаар тасралтгүй хангах нөхцөлийг үндсэнд нь бүрдүүлсний үрээр түлш, эрчим хүч, нийтийн аж ахуйн байгууллагууд энэ өвөл цаг агаарын ямар ч бэрхшээл тохиолдоход үйлдвэрлэлийг тасалдал сааталгүй тогтвортой ажиллуулах, хөдөлмөрчдийн тав тухтай ажиллаж, амьдрах нөхцөлийг хангах ёстой. Ингэж ч тэдэнд хөдөлмөрчид бүрэн итгэн найдаж байна. Түүнийг биелүүлэх материаллаг нөхцөлийг нэгэнт бүрдүүлсэн төдийгүй нэмэлт томоохон арга хэмжээг нам, засгаас авч хэрэгжүүлсээр байна. 

Улаанбаатарын IV цахилгаан станцын эхний ээлжийг бүрэн хүч чадлаар ашиглалтад өгч, Эрдэнэт хотын хэрэгцээний цахилгаан, дулааны эрчим хүчний хоёр дахь эх үүсвэр шинэ цахилгаан станцын эхний тоног төхөөрөмжийг ашиглалтад оруулан төвийн эрчим хүчний системийн хүч чадлыг нэмэгдүүлж, найдвартай ажиллагааг дээшлүүлэх техникийн үндсийг бүрдүүлсэн бөгөөд эрчим хүчний салбар инженер, техникч, мэргэжилтний хүрэлцээний хувьд нэлээд сайн хангагдсаны тоонд орж байна. Улаанбаатарын IV цахилгаан станцын зуухны машинч, БНМАУ-ын Ардын Их Хурлын депутат Б. Сувдням, турбины машинч, эрчим хүчний тэргүүний ажилтан С. Балдорж зэрэг машин, тоног төхөөрөмжөө чадамгай эзэмшиж, хамгийн хэмнэлттэй горимоор тогтвортой ажиллуулдаг мэргэжлийн ажилчид, төвийн эрчим хүчний системийн инженер Д. Нанжаа, Д. Нүдэн мэт мэдлэг туршлага сайтан, шинийг санаачлан инженерүүд энэ салбарт олноороо ажиллаж байна. Тэдний туршлагыг эзэмших хөдөлгөөн нийт цахилгаан станцуудын зуух, турбины машинчдын дунд дэлгэрч, хариуцсан техникээ чадамгай эзэмших, хэмнэлттэй, аюул осолгүй ажиллуулах эрмэлзэл тэмүүлэл өрнөж байна. 

Эрчим, хүчний системийн тогтвортой байдлыг дээшлүүлэн нүүрс, мазут, уур, ус, өөрийн хэрэгцээний цахилгаан, дулааныг зохистой зарцуулан, шугам сүлжээн дэх алдагдлыг багасгаснаар дээрх салбарт олон сая төгрөгийн хэмнэлт гаргасан сайн үүсгэл санаачилга гарсаар байна. 

Баян-Өлгий аймгийн эрчим хүчний нэгдсэн үйлдвэрийнхэн тоног төхөөрөмжийн хүч чадлыг бүрэн ашиглаж, үйлдвэрлэлийн осол, сааталгүй ажиллаж, хотынхоо үйлдвэр, байгууллагын хэвийн ажиллагаа. хөдөлмөрчдийн ажиллаж, амьдрах таатай нөхцөлийг жил бүр хангаж хэвшжээ. Төв, орон нутгийн дулааны болон дизелийн цахилгаан станц бүр ингэж ажиллах юм бол эрчим хүч хэрэглэдэг бусад газрын жигд ажиллагааг хангах, орон сууц, цэцэрлэг, ясли, эмнэлгийн дулаан, цахилгааны хэрэгцээг тасалдуулахгүй тохилог нөхцөлийг 61 хүүхэд багачууд, хөдөлмөрчдийн эрүүл: хамгаалах, түүхий эд, бүтээгдэхүүнийг эрчим хүч тасалдах шалтгаанаар гэмтээхгүй байх эдийн засгийн төдийгүй нийгмийн ихээхэн ач холбогдолтой юм. 

Өнгөрсөн өвөл технологийн сахилгын наад захын шаардлага зөрчсөний балгаар Сайншанд, Улиастай хотын дулааны станцад уурын зуухыг усгүй болгон гэмтээж хөдөлмөрчдийг зутрааж, үйлдвэрлэлд бэрхшээл учруулж байлаа. Дорнод аймгийн төвийн дулааны станц, Сүхбаатар аймгийн эрчим хүчний үйлдвэрийнхний энэ оны бэлтгэл, өвлийн анхны сорилтыг даалгүй ажиллагаа нь доголдож. хотын дулаан, цахилгаан хангамжийг удаа дараа тасалдуулж нэмэгдэл бэрхшээл бий болгожээ. Ид хүйтрэх үе дөнгөж эхлээд байхад эрчим хүч, илч дулаанаар хангах байгууллагуудын ажиллагаа ингэж доголдоход хүрвэл цаашдаа ноцтой үр дагавар гарна гэдгийг эрчим хүч, уул уурхай үйлдвэр, геологийн түүний техникийн албад анхаарч, инженер, техникчдийн ажил хариуцах, гүйцэтгэх чадвар, сахилгыг эрс дээшлүүлэх хэрэгтэй болж байна. Хоногийн турш зогсолтгүй ажиллах автомат тоноглол бүхий зуух, турбин, дизель агрегат дээр үүрэг хүлээсэн машинч, туслах машинчид үйлдвэрлэлийн дамжлага нэг бүрийн ажиллагааг нарийн хянаж, онцгой үед овсгоо самбаатай ажиллаж, аваарь, эвдрэлээс сэрэмжлэх, гарсан тохиолдолд түүнийг гүнзгийрэхгүй шуурхай арга хэмжээ авч зогсоох чадвартай байх ёстой. Ингэж ч тэднийг сургаж, дадлагажуулан, ер нь гарч болзошгүй эвдрэл гэмтэл, галын аюулын үед ажиллах дасгал сургуулийг урьдчилан зохион байгуулж, тийм үед хийх үйлдлүүдийг хүн бүр аяндаа гүйцэтгэдэг болгон хэвшүүлэх шаардлагатай юм. 

Төвийн районы томоохон цахилгаан станцуудад нүүрсний тоос дэлбэрэх, өндөр даралт, температуртай уур, ус алдах тохиолдол бага хэмжээгээр ч гэсэн нэг биш удаа гарч байгааг тухай бүр тууштай арга хэмжээ авч, ноцтой дүгнэлт хийн, тоос дарах болон хамгаалалт, дохиоллын системүүдийг байнгын ажиллагаатай, аливаа бэрхшээл, тохиолдлын давах бэлтгэлтэй болгох ёстой. 

Машинч, туслах машинч нэг бүр эзэмшиж бангаа тоног төхөөрөмжөө эзэн хүний ёсоор хайрлаж хамгаалах, үзлэг үйлчилгээг цаг хугацаанд нь хийж. , бүрэн бүтэн, найдвартай ажиллагааг хангахад хатуу хяналт тогтоож, өөртөө өндөр шаардлага тавьж сургаснаар бид цахилгаан станцын найдвартай ажиллагааг хангахад чухал нөхцөл болсон хүний хүчин зүйлийг зөв бүрдүүлж чадна. Эрчим хүчний инженер, техникч, ажилчид бол эх орны аяс үйлдвэр, хөдөө аж ахуй, соёл, гэгээрэл, ард түмний ахуйн амьдралын өмнө хэрэгцээ, жигд ажиллагаа, тухтай, соёлч, сайн сайхан аж байдлын шийдвэрлэх судас, ерийн үгээр хэлбэл улс гэрийнхээ гал голомт, гэрэл гэгээг эзэгнэж байгаагийн хувьд хариуцлага, сахилга, арга ажиллагаагаа дээд зэргээр нарийн чанд болгож, хүндтэй чухал үүргээ гүнзгий ухамсарлаж ажиллах ёстой. 

