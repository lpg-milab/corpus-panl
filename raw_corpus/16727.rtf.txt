№137(16727]    
1957 оны зургадугаар сарын 9.
Шилдэг сүргийн сан

Мал аж ахуйн таваарлаг чанарыг дээшлүүлэхийг нам, засаг байнга анхаарч ихээхэн хүч хөрөнгө зарцуулж ирсний үрээр эх орны шилдэг сүргийн сан үнэт фонд нь болсон улсын үржлийн малын аж ахуйтай болжээ. 

Улсын үржлийн зургаан аж ахуйн дотор гаруй ферм ажиллаж байгаа нь сүргийн чанарт эргэлт гаргах хүрэлцээтэй генофонд юм. Түүнээс гадна өөр ашиг шимт сайн үүлдрийн болон эрлийз нутгийн шилмэл омгийн малыг сонгон үржүүлж байгаа газар олон бий. Одоогийн байдлаар зөвхөн махны чиглэлийн ашиг шимт үхрийг 13, нарийн. нарийвтар ноост хонийг 26, ноос, ноолуурын ямааг таван аж ахуйн дагиан үржүүлж, 72 нэгдэл, сангийн аж ахуйд цэвэр үүлдрийн болон эрлийз малыг тодорхой суурь. бригад, фермд төвлөрүүлэн, мэргэжлийн удирдлага. материаллаг баазаар хангах, эмх цэгцийг сайжруулах ажил хийж байна. Үүний үр дүнд 2. 4 сая шилмэл сайн чанарын эх мал бүхий үржлийн ферм, бригад, хэсгүүд бие даан ажиллаж байгаа юм. Нутгийн шилмэл сайн сүргийг шигшин үржүүлэх ажлыг нэлээд цэгцэлж, тийм талтай энгийн арав гаруй фермийн техникэдийн засгийн үндэслэлийг боловсруулж тодруулжээ. 

Гэвч << Мал аж ахуйн үржлийн ажлыг сайжруулах зарим арга хэмжээний тухай >> МАХН-ын Төв Хороо, БНМАУ-ын Сайд нарын Зөвлөлийн 1984 оны тогтоолоор дэвшүүлсэн зорилт, өгсөн заалтыг зарим аймаг, сум, аж ахуйд жинхэнэ биетэй ажил болгон хэрэгжүүлэх явдад хангалтгүй байна. Ялангуяа мал сүргийн үржлийн ажлыг үлгэр жишээ зохион байгуулж, шилмэл сайн чанарын малаар эх орныхоо сүргийн бүтцийг сайжруулж байх үүрэгтэй улсын үржлийн аж ахуйн, фермүүд төслийнхөө хүч чадлыг бүрэн эзэмшээгүй байгааг хэвийн мэтээр үзэж болохгүй. Тэнд улсаас зориуд анхаарч. асар их хөрөнгө хүч зарцуулж байгаа боловч түүний үр дүн олигтой харагдахгүй, бусдыг үлгэрлэн дагуулах үзүүлэлт муутай, олонхи нь жил дараалан улсын төлөвлөгөө тасалж, алдагдалтай байхад өөрчлөлт гаргахуйц арга хэмжээ авахгүй байгаадаа БНМАУ-ын Хөдөө аж ахуйн Яам, төлөвлөгөө, санхүүгийн болон эрдэм шинжилгээний төв, орон нутгийн байгууллага шүүмжлэлтэй хандаж, бодит үр дүн гаргах цаг хэдийн болжээ. Өвөрхангайн Тараг, Дорнодын Сүмбэр. Өмнөговийн Булган сум дахь эрдэм шинжилгээний станц, аймгуудын мал аж ахуйн үржил селекцийн улсын станцуудын орон нутагт зохион байгуулж байгаа ажлын үр өгөөж үлэмж чамлагдаж байгааг юуны өмнө тэнд ажиллаж байгаа удирдах болон мэргэжлийн боловсон хүчний мэдлэг хариуцлага сул, арга барил хоцорсонтой холбож үзэх ёстой. 

Өнгөрсөн жил улсын хэмжээнд бүх буурны 27, азарганы 32, бухны 34, хуц, ухнын 28 37 хувь нь үржлийн ажилд тэнцэхгүй байсан нь зоотехникчдийн ажлын ноцтой гологдол мөн. Малчин ардууд хэзээнээс өөрсдөө шилж сонгож чаддаг, сүргийн хагас гэж нэрлэн эрхэмлэдэг хээлтүүлэгч малыг тухайн аж ахуй бүрт шилж сонгоод зохих тоогоор тавьж чадахгүй байгаа тийм зоотехникч. сум. бригад. ферм. хэсгийн дарга нартай Хөдөө аж ахуйн Яам, аймгийн АДХын гүйцэтгэх захиргаад хариуцлага тооцоолж, хатуу зэмлэл хүлээлгэж, тодорхой арга хэмжээ авахгүй, ерөнхий шаардлагаар ажлаа хязгаарлаж өдий хүрснээс дутагдал тийнхүү газар авч мал үржлийн ажил хохирч байна. 

Материаллаг бааз сайтай улсын үржлийн малын аж ахуй, фермүүдэд зуун эхээс бойжуулж байгаа төлийн тоо бусад аж ахуйнхаас нэлээд доогуур байна. Байдраг, Сүмбэр, Эрээнцав, Өндөрхаан, Орхон, Түмэнцогтын улсын үржлийн малын аж ахуй төслийн хүч чадлаараа үйлдвэрлэл явуулж чадахгүй байгаа төдийгүй, сүүлийн зургаан жилд оны эхний бүх малын 710 хувийг зүй бус шалтгаанаар хорогдуулжээ. Үүнээс болоод өндөр ашиг шимтэй үржлийн сайн чанарын мал өсгөн бойжуулж, бусдыг хангах үүргээ биелүүлэхгүй байна. Тэдгээр аж ахуйд бэлчээр тэжээлийн болон хашаа байрны нөхцөлийг одоогийнхоос улам сайжруулах шаардлага ч тавигдаж байна. Улсын үржлийн малын аж ахуйд нутгийн малтай адил технологиор ажиллах гэсэн илрэл бүртэй хатуу тэмцэл хийж, шилмэл малын зарцуулалтад тавих хяналтыг эрс сайжруулах хэрэгтэй. 

Сартуул, баяд, дархад омгийн болон илүү нуруу, нугаламтай хонь бүхий нэгдлүүд түүнээсээ улсын бэлтгэлд өгсөөр байхад тухайн аймгийн АДХын гүйцэтгэх захиргаад, төлөвлөгөөний " байгууллага, тэр шилдэг сайн малыг бусад нэгдэл, аж ахуйд шилжүүлэн өгч, оронд нь нутгийн жирийн малаар төлөвлөгөө биелүүлэх ажлыг бараг санаачлахгүй өнгөрч байна. Нарийн, нарийвтар ноост хонь, ноолуурын ямаа үржүүлдэг аж ахуйнуудын тэр үүлдрийн малыг таван нас хүртэл зориулалтын дагуу ашиг шимийг авахаар улсын бэлтгэлээс чөлөөлж байх журам бий. Гэтэл үүнийг баримталж зохицуулж байгаа аймаг, аж ахуй бараг алга. Ер нь улсын төлөвлөгөөг ямар ч үнэ өртгөөр хамаагүй биелүүлэхийн мөн болж нийгмийн мал сүргийн тоо, чанарт хохирол учруулж байгаа дутагдлыг арилгах нь нам, улсын өмнө хүлээх гол хариуцлага байх ёстой. Шилдэг сүргийн санг баяжуулахын тулд цөцгийн тос үйлдвэрлэх бүсийн аж ахуйнууд үнээгээ эрлийзжүүлж, бэлчээр тэжээлийн нөөц нэмэгдүүлэх, бог малын хашаа байрын хангамжийг сайжруулах, нутгийн шилдэг малыг өсгөж, тархцыг нэмэгдүүлэх хэрэгтэй. Аймаг, сумдыг бүх ард түмний социалист уралдаанд байр эзлүүлэхдээ малын тооны өсөлтийг хараад чанарын дээшлэлтийг анхаардаггүй өрөөсгөл хандлагыг өөрчилбөл зохино. 

МАХН-ын Төв Хороо, БНМАУ-ын Сайд нарын Зөвлөлөөс саяхан гаргасан << Хөдөө аж ахуйн шинжлэх ухаан, үйлдвэрлэлийн холбоог бэхжүүлж, шинжилгээ судалгааны ажлын өгөөжийг дээшлүүлэх арга хэмжээний тухай тогтоолд сүргийн нөхөн үржилтийг түргэтгэх, бүтцийг сайжруулах, арвин ашиг шимтэй малын үүлдэр, хэвшил, удам бий болгох, нутгийн шилдэг омгийн малын ашиг шимт чанарыг бататган үржүүлэх ажлыг сайжруулж, тархалтын хүрээг өргөтгөх, малын жин, ноос, сүүний гарцыг нэмэгдүүлэх, мал сүргийг өвчнөөс сэргийлэх, эмчлэн эрүүлжүүлж, хорогдох, сувайрах, хээл хаяхыг тууштай багасгах аргыг судалж практикт нэвтрүүлэхийг манай эрдэмтэй, мэргэжилтний нэг гол зорилт болгон дэвшүүлсэн нь үржлийн аж ахуйд нэн түрүүнд Хэрэгжүүлэх ажил мөн. 

