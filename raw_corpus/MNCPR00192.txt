Франц яагаад эмх замбараагүй байдалд АВТАВ

Францад эмх замбараагүй байдал үүсээд буй газарт ямар хүмүүс амьдардаг вэ? Тэндхийн оршин суугчдын 80 хувь нь лалын шашинтай цагаачид буюу тэдний хүүхдүүд.
Ихэнх нь Аравийн хойг эсвэл Африкаас ирсэн хар арьстан. Эмх замбараагүй байдал үүссэн бусад хотуудын хүн амын 30-60 хувь нь лалын шашинтан цагаачид. Түүнээс гадна эдгээр газруудад ажилгүйчүүдийн тоо дундчаар 30 хувьтай. Харин хөдөлмөр эрхлэх насны залуучуудын дунд ажилгүйдлийн тоо 60 хүртэл хувьтай. Хотын ойролцоо орших эдгээр дүүргийг анх 1950-иад онд орлого багатай хүмүүст зориулан байгуулжээ. Өрөөнүүд маш жижигхэн бөгөөд энд хэдэн үеэрээ амьдарсан хүмүүс ч бий. Францчууд ямар ч гаралтай цагаачийг амжилттайгаар жинхэнэ франц хүн болгосон явдалд бие биедээ баяр хүргэдэг. Цагаачдын тоо нь бага байхад энэ бодлого амжилттай хэрэгжсэн байна. Харин дунд сургуулийн сурагчдын 20-иос доош хувь нь цэвэр франц хүүхдүүд байгаа нөхцөлд цагаачид жинхэнэ франц хүн болж чадахгүй байна. Ийм нөхцөлд гадуурхах үзэл бий болж, лалын тэрс үзэлтнүүдэд шашин болон соёлынхоо онцлогоор далимдуулан өөрсдийнхөө бодож санасныг биелүүлнэ. Зарим нь ийм дүүргүүдэд "миллет" (бүлэг, омгууд өөр өөрсдийгөө удирдах )хэмээх системийн үндсэн дээр шинэ бүтцийг бий болгохыг шаардаж байна. Ийм системийн онцлог нь гэвэл бүлэг, омог нь шүтдэг шашин шүтлэгийнхээ дагуу өөрийн соёлын болон нийгмийн байгууламжийг бий болгоно. Францын зарим нутагт миллет системийг нэвтрүүлчихээд байгаа. Тэнд эмэгтэйчүүд нь бүгд нүүрээ далдаж, омгийн ахлагчийн тогтоосон хэмжээгээр эрчүүд нь сахлаа ургуулах ёстой. Лалынхан өөрсдийнхөө нөлөөг нэлээд хүчтэй болгож эдгээр газарт дарс худалддаг байсан францчууд нүүж, кинотеатр, диско, театр гээд бүгд хаагдсан байна. Орон нутгийн засаг захиргааг лалын шашинтнууд эзлэн авч байсан удаатай. Бонди, Ольнэсу-Буа, Бобиньи зэрэг газруудаар орсон сурвалжлагчдад Францын эрх баригчид эндээс хол байсан нь дээр хэмээн ярьж байсан гэнэ. Омгийн ахлагчдын нэг нь Муму Дахмани "Биднийг тайван байлгаасай гэж л хүсэх байна" гэжээ. Энэ хүн Францын эрх баригчидтай хэлэлцээ хийсэн цагдаа нараа татаж, мөргөлдөөнийг зогсоох тухай ярилцаж тохиролцоход чухал үүрэг гүйцэтгэх юм. Францын Ерөнхийлөгч Жак Ширак, Ерөнхий сайд Вильпен нар Иракийн эсрэг дайныг эсэргүүцсэнээр тус улсад амьдардаг лалын шашинтнуудын өмнө баатар болох гэсэн. Гэвч энэ хэрэг явдал нь тэднийг ихэд бухимдуулжээ. Тэртээ тэргүй улс төрийн хямралд автсан Жак Ширакийн засаг захиргаа нөхцөл байдлыг хэвийн болгож чадахгүй бололтой. "France Soir" сонин байдлыг дэлбэрэх гэж буй бөмбөгтэй зүйрлэжээ. Тус улсад амьдардаг лалын шашинтнуудын дийлэнх нь францын соёлыг хүлээн авахаас татгалзаад зогсохгүй шашин нь амьдралын хамгийн зөв хэв маягийг номлодог хэмээн сурталчилж байна. Ерөнхийлөгч Жак Ширакийн лалын асуудал хариуцсан зөвлөх Жиль Кепель лал, загалмайтан шашинтнууд зэрэгцэн орших "шинэ Андалуз" хэмээх аргыг санал болгосон. Гэвч энэ зарчим нь хамгийн гол болох удирдлагын асуудлыг шийдээгүй. Шинэ Андалуз гэгчийг хэн удирдах ёстой вэ лалынхан уу, францчууд уу. Тиймээс Францын улс төрийн үйл явц хэрхэн өрнөхийг л ажиглах үлдлээ. 
"Suddeutsche Zeitung" 

