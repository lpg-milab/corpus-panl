№209(16172)
1985 ОНЫ НАЙМДУГААР САРЫН 30.
Зорилтот программ, зохиолч

МАХН-ын Төв Хорооны X бүгд хурлаас сайшаан баталсан хөдөө аж ахуйг хөгжүүлэх, хүн амын хүнсний хангамжийг сайжруулах зорилтот программын улс төр, нийгэм эдийн засгийн ач холбогдол, түүнд дэвшүүлсэн зорилтыг хэрэгжүүлэх арга зам, туршлагыг хамт олны ажил үйлстэй нягт холбон хүн бүрийн сэтгэлд хүргэхэд уран үгийн авьяас билэгтэн зохиолчдын үүрэг хариуцлага нэн их юм. Энэ тухай МАХН-ын Төв Хорооны X ( 1985 ) бүгд хурал дээр нөхөр Ж. Батмөнх << Программын зорилтуудыг хэрэгжүүлэхэд утга зохиол урлаг, соёлын байгууллага, уран бүтээлийн сэхээтэн ч чухал хувь нэмэр оруулах байх гэж итгэж байна >> , гэж цохон тэмдэглэсэн билээ. 

Монголын зохиолчдын эвлэлийн хорооноос хөдөө аж ахуйг хөгжүүлэх, хүн амын хүнсний хангамжийг сайжруулах зорилтот программыг сурталчлан хэрэгжүүлэх 1986 - 1990 оны ажлын үндсэн чиглэл, уран бүтээлийн сэдэвчилсэн төлөвлөгөө гаргав. 

МАХН-ын Төв Хорооны X бүгд хурлын шийдвэр, зорилтот программыг хөдөлмөрчдөд сурталчлахдаа утга зохиолын өдрүүд, уран үгсийн чуулган, зохиолч уншигчдын уулзалт, аялал, залуу зохиолчдын бүсийн зөвлөлгөөн зэрэг утга зохиолын сурталчилгааны олон хэлбэрийг ашиглаж байна. . 

Зорилтот программыг хэрэгжүүлэн байгаа явц, тэргүүн туршлагыг сурвалжлан бичих ажлаар Тов, Сэлэнгэ, Дорнод, хэрэг аймаг, Дархан хотод зохиолчид удаа дараа явж найруулал, тэмдэглэл, асуудал дэвшүүлсэн өгүүлэл бичиж уншигчдын хүртээл болгов. Шог хошин зохиолчид бүгд хурал дээр шүүмжлэгдсэн гол сэдвүүдээр богино хэлбэрийн зохиол бичиж << Инээдмийн өврийн дэвтэр >> цувралыг ээлжит дугаарыг бэлтгэлээ. Зохиолчдын гол индэр << Утга зохиол, урлаг >> сонин, << Цог >> сэтгүүл нийтлэлийн бодлогоо намын шийдвэрийг хэрэгжүүлэхэд чиглүүлж байна. 

Зорилтот программын агуулга нь зөвхөн хөдөө аж ахуй, хүнсний салбараар хязгаарлагдахгүй, манай улс ардын аж ахуйн бусад салбар, ялангуяа хөдөө аж ахуйд үйлчилдэг салбаруудын хөгжлийг жигд түргэсгэж түүний хоорондын уялдаа холбоог сайжруулах, боловсон хүчний хариуцлага. санаачилгыг дээшлүүлэхэд чиглэж байна. 

МАХН-ын Төв Хорооны X бүгд хурлаас дэвшүүлсэн асуудал, зорилтот программ нь манай утга зохиолд бага тусгагдаж байсан буюу огт дүрслэгдээгүй олон шинэ сэдэв дэвшүүлж, уран бүтээлчдэд санаагүйг нь сануулж өглөө. Тиймээс уран бүтээлийн зөвлөл, нэгдэл, зохиолч, яруу найрагч утга зохиолын шүүмжлэгч, судлагч бүр уран бүтээлд дүгнэлт хийж, шамдах хэрэгтэй юм. Улс орны хөгжил ард түмний байнга есөн нэмэгдэж байгаа хэрэгцээ шаардлагаас урган гарсан зорилтот программын утга санааг улам нарийвчлан судалж, зохиол бүтээлдээ шинэ арга барилаар хандаж гүнзгий тусгах явдал манай нийт зохиолч, залуу уран бүтээлчдийн хойшлуулшгүй зорилт мөн. Эрдэмтэн малчин тариаланч, механикжуулагч нарын Хамтын ажиллагааг хөгжүүлж, шинжлэх ухаан, техникийн шинэхэн ололтыг хөдөө аж ахуйд учруулж байгааг үгийн урнаар дурайлган үзүүлэх явдал зохиолчдын үүрэг юм. 

Зохиолчдыг амьдралтай гүнзгий танилцуулсны үндсэнд роман, тууж, найраглал, жүжиг, кино зэрэг утга зохиолын бүх төрөл зүйлээр далайцтай бүтээл гаргахад тэдний авьяас билэг хүч чадлыг чиглүүлэн дайчлах шаардлагатай байна. Уншигч, үзэгчдийн хүсэн хүлээж байгаа сэдвээр зохиолчдод, ялангуяа мэргэжлийн зохиолчдод нийгмийн захиалга өгч, чанартай дорвитой зохион Урам дүр бүтээх талаар Монголын зохиолчдын эвлэлийн хороо, түүний дэргэдэх намын байгууллага онцгой анхаарвал зохино. 

Хөдөө аж ахуй, үйлдвэрийн газарт зохиолчдыг урт хугацааны томилолтоор явуулах ажлыг аймаг, хотын намын байгууллага, АДХ-ын гүйцэтгэх захиргаа яам, улсын хороо, тусгай газар, олон нийтийн байгууллагатай хамтарч зохион байгуулж ирсэн туршлагыг баяжуулан хэрэгжүүлэх шаардлагатай. 

Залуу зохиолчдыг орон нутагт удаан хугацааны томилолт, илгээлтээр ажиллуулахад Монголын зохиолчдын эвлэлийн хороо, МХЗЭ-ийн Төв Хороо урьдын адил анхаарах хэрэгтэй. Асуудалд амарлингуй цалгар назгай хандах, цаг хугацаа алдах, нүд хуурах, хэлбэрдэх, загварчлах, нэр төр хөөцөлдөх, танил тал татах, архидан согтуурах зэрэг зохисгүй үзэгдлийн эсрэг явуулах тэмцлийг хүчтэй болгоход шог хошин зохиолчдын үзгийн хурц үзүүр чиглэх ёстой. 

Зөвлөлтийн зохиолчдын байгууллагын туршлагаар утга зохиолын сонин, сэтгүүлийн редакциуд үйлдвэр, хөдөө аж ахуйн тодорхой нэгжийг шефлэн авч, тэнд зохиолчдын төлөөлөгч ажиллуулж, хөдөлмөрчдөд гоо зүйн мэдлэг олгох, утга зохиол сурталчлах системтэй олон хэлбэрийн ажил зохиох

МАХН-ын Төв Хороо, БНМАУ-ын Сайд нарын Зөвлөлөөс хөдөөгийн хүн амын соёлжилт, орон сууцны нөхцөл, соёл ахуйн үйлчилгээг сайжруулах зорилт арга хэмжээний тухай гаргасан тогтоолуудыг хэрэгжүүлэхэд Монголын зохиолчдын эвлэлийн хорооноос зохиох ажлыг далайцтай, шуурхай болгож, соёл түгээхэд уран бүтээлчдийг өргөн оролцуулбал зохино. 

Зорилтот программыг сурталчлан хэрэгжүүлэх талаар зохиолчдыг идэвхжүүлэн, урам зоригийг оргилуулахуйц үр бүтээлтэй ажил зохиох нь Монголын зохиолчдын эвлэлийн хорооны чухал зорилт юм, Энэ бүх ажлыг улам эрчимжүүлж, МАХН-ын XIX их хурлыг агуулгаар гүн, үзэл санаа, уран чадвараар төгс бөгөөд хөдөлмөрчдийг шинэ үйлсэд уриалан дуудаж, зориг хүслийг нь бадраахуйц уран бүтээлийн өндөр амжилтаар угтах нь манан нийт уран бүтээлч, зохиолчдын ариун үүрэг мөн. . 

