№120 (16397)       
1986 оны тавдугаар сарын 20.
Ард түмний төлөвлөгөө

БНМАУ-ын эдийн засаг, нийгмийг 1986 - 1990 онд хөгжүүлэх Үндсэн чиглэлийн тухай >> МАХН-ын Төв Хорооны төслийг шүүн хэлэлцэхэд манай коммунистууд, ажилчид, малчид, тариаланчид, сэхээтний бүх давхарга ихээхэн идэвхтэй оролцож, үнэтэй чухал санал хүсэлт гаргахын хамт юуны урьд хөдөлмерийн тодорхой хамт олны ажил амьдралтай нягт холбон илэн далангүй ярилцаж байгаа нь манай социалист ардчилал хөгжиж, нам, ард түмний холбоо улам бэхжиж байгаагийн яруу тод илрэл болж байна >> гэж МАХН-ын Төв Хорооны ерөнхий нарийн бичгийн дарга, БНМАУ-ын Ардын Их Хурлын Тэргүүлэгчдийн дарга нөхөр Ж. Батмөнх Улаанбаатар хотын намын ХХII бага хурал дээр үг хэлэхдээ онцлон тэмдэглэсэн билээ. 

Эх орны давшингуй хөгжлийн шинэ өндөрлөгийг тодорхойлон заасан Үндсэн чиглэлийн төсөл хэвлэлд нийтлэгдсэнээс хойшхи хоёр сарын хугацаанд аймаг, хотын, намын бага хурал, үйлдвэр, аж ахуй, соёл, Үйлчилгээний газрын нам, олон нийтийн байгууллага, хөдөлмөрчдийн төрөл бүрийн хурлын хэлэлцэх асуудлын гол сэдэв болсны зэрэгцээ хүн амын янз бүрийн давхаргаас Намын Төв Хороо, Засгийн газар, төсөв, төлөвлөгөө, эдийн засгийн төв байгууллагууд, гэрчлэн хэвлэл, мэдээллийн газруудад олон мянган захидал ирүүлсэн нь хөдөлмөрчдийн нийгмийн ухамсар ихээхэн өсч, төр, үйлдвэрлэлийг удирдахад идэвхтэй оролцдог болсны тодорхой гэрч мөн. Зөвхөн << Үнэн >> сонинд Үндсэн чиглэлийн төсөлтэй холбогдуулан хөдөлмөрчдөөс ирүүлсэн захидал, саналын тоо өмнөх таван жилийн хэлэлцүүлгийнхээс бараг хоёр дахин олон байна. 

Намын төлөвлөгөө үнэхээр ард түмний төлөвлөгөө болохыг тод томруун харуулсан энэхүү ард нийтийн хэлэлцүүлгээр << БНМАУ-ын эдийн засаг, нийгмийг 1986 - 1990 онд хөгжүүлэх Үндсэн чиглэлийн төсөлтэй >> хөдөлмөрчид нарийвчлан танилцаж, сайшаан дэмжиж, дэвшүүлсэн зорилт бүхэлдээ биелэх бодит үндэслэлтэй болсонд итгэл үнэмшилтэй байгаагаа илэрхийллээ. Хэлэлцүүлгийн явцад олон зуун ажилчин, малчин, тариаланч, хөдөлмөрийн хүмүүс VIII таван жилийн социалист уралдаанд, дайчин шахуу үүрэг авахын сацуу ажил үйлдвэрлэлийг улам боловсронгуй болгох арга зам нөөц бололцоог шүүн хэлэлцэж, ажилд саад болж байгаа дутагдал доголдлыг баримтаар үнэн зөв шүүмжилж, арилгах асуудлыг тодорхойлсон үнэтэй санал дэвшүүллээ. Ялангуяа нэгэнт бий болгосон үйлдвэрлэлийн потенциал, нөөцийг дээд зэргийн өгөөжтэй ашиглах, үйлдвэрлэлийг эрчимжүүлэх, арвилан хэмнэх, төлөвлөлт, удирдлага аж ахуйн механизмыг шинэ өндөр зорилтод нийцүүлэн сайжруулах нь манай эдийн засгийн хөгжлийн зангилаа гол асуудал болж байгааг хөдөлмөрчид тал бүрээс нь нягтлан хэлэлцлээ. Сонины газарт ирүүлсэн захидал саналуудын 60 гаруй хувь нь үйлдвэрлэлийн үр ашиг, чанарыг дээшлүүлэх, нөөцийг ашиглах, төлөвлөлт, удирдлагыг боловсронгуй болгох асуудлыг тусгажээ. 

Шинэ таван жилд эдийн засаг, нийгмийг хөгжүүлэх Үндсэн чиглэлийн төсөлд нийт ард түмэн туйлын ажил хэрэгч, зарчимч, шүүмжлэлтэй, бүтээлч хандаж манай урагшлах хөдөлгөөнд саадтай хоцрогдсон арга барил, дутагдлыг зөвхөн шүүмжлээд орхисонгүй шууд газар дээр нь засч сайжруулах арга хэмжээ авсан нь их онцлогтой боллоо. Хөдөлмөрчдийн оюуны соёл, политехникийн боловсролыг эрс дээшлүүлэх, ажил, амьдралын нөхцөлийг улам сайжруулах, нийгмийн үнэт баялаг чөлөөт цагийг үр дүнтэй ашиглах асуудал хэлэлцүүлэг их анхаарал татсан нь социалист байгуулалтад хүний хүчин зүйлийн үүрэг ихээхэн өсч байгаа бодит хэрэгцээ шаардлагын илрэл юм. Түүний дотор малчны боловсрол мэдлэгтэй залуу халааг бэлтгэх, хөдөөгийн нийгмийн тулгамдсан асуудлуудыг шийдвэрлэх, техникийн дэвшлийг түргэтгэх, соёл, шинжлэх ухааны байгууллагын үйл ажиллагааг амьдрал үйлдвэрлэлтэй нягт холбох, үр дүнг нь үйлдвэрлэлд түргэн нэвтрүүлэх талаар хэвлэлд нийтэлсэн хөдөлмөрчдийн саналд даруй шийдвэрлүүштэй зүйл их байна. 

Тэрчлэн бага металлургийн болон ахуйн химийн аж үйлдвэрийг хөгжүүлэх, нар, салхи, усны эрчим хүчийг өргөн ашиглах, бүх нийтийн компьютерийн боловсролын систем бий болгох, ном хэвлэлийн үйлдвэрлэл, соёл, спортын материаллаг баазыг өргөтгөх зэрэг VIII таван жилд боловсруулж дараачийн таван жилд зайлшгүй анхаарвал зохих манай нийгмийн хөгжлийн тулгамдсан чухал чухал асуудлыг ч хөдөлмөрчид дэвшүүлэн тавилаа. 

Үндсэн чиглэлийн төслийн талаар хэвлэл, мэдээллийн газруудад ирсэн санал цөмөөрөө нийтлэгдэх боломжгүй боловч санал бүрийг нухацтай судлан, эдийн засаг, төсөв, төлөвлөгөөний төв байгууллагууд, холбогдох яам, газруудад толилуулсан байна. 

<< БНМАУ-ын эдийн засаг, нийгмийг 1986-1990 орд хөгжүүлэх Үндсэн чиглэлийн төслийг >> хэлэлцэхэд гарсан саналыг төрөлд нэмж тусгах өөрчлөлтийн талаар саяхан МАХН-ын Төв Хорооны Улс төрийн Товчоо тогтоол гаргалаа. Тогтоолд заахдаа: << Үндсэн чиглэлийн төслийг хэлэлцүүлэх явцад үйлдвэрлэлийн хэмжээг нэмэгдүүлэх, үр ашиг, ажлын чанар, эцсийн ҮР дүнг дээшлүүлэх, нөөц бололцоог илрүүлэн ашиглах уДирдлага төлөвлөлт, аж ахуйн механизмыг боловсронгуй болгох, үйлдвэр, хөдөлмөрийн зохион байгуулалтыг сайжруулах, дэг журам, сахилгыг бэхжүүлэх талаар гарсан ажил хэрэгч, үнэтэй саналуудыг тодорхой судалж шийдвэрлэх асуудлыг боловсруулан жил, таван жилийн болон техник - зохион байгуулалтын арга хэмжээний төлөвлөгөөнд тусган хэрэгжүүлэх, шүүмжлэгдсэн дутагдал, доголдлыг арилгах шуурхай арга хэмжээ авч, үр дүнг санал гаргасан хамт олон, хүмүүст эргэн мэдээлж байхын хамт хийж гүйцэтгэхээр төлөвлөсөн ажлынхаа биелэлтэд байнга хяналт тавьж байхыг бүх шатны нам, улс, олон нийтийн байгууллага, яам, улсын хороо, тусгай газрын удирдлагад даалгасугай >> гэжээ. 

Энэ заалтыг хэрэгжүүлэх нь бүх ард түмний хэлэлцүүлгийн бодит үр дүн болох ёстой. 

