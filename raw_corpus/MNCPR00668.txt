Англиар чөлөөтэй ярьдаг болохыг хүсч байна уу?

-"Talk Talk English" олон үг цээжилснээс цөөхөн үгээ зөв дуудаж сурахыг зөвлөж байна- Англи хэл дэлхийн хэл хэмээгдэн нэгэнт хүлээн зөвшөөрөгдсөн өнөө цагт манайхан аль болохоор англи хэлийг эзэмшээд авахыг хүсэх болжээ.
Чадалтай нь хилийн чинад руу багагүй хөрөнгө зарлагадан явна. Харин бусад нь боломж бололцооныхоо хэрээр янз бүрийн сургалт дамжаанд сууна. Нэлээд хэдэн дамжаа дамнан сураад анхан шатны хэдхэн үгтэй үлдсэн хүмүүс ч байна, өөрөө мэрийж азаар сайн багштай таарсан бол боломжийн хэмжээнд өөрийг илэрхийлчих болсон хүмүүс ч байна. Гэхдээ ямар ч онцлогтой сургуульд сурсан хэн ч бай нэн түрүүнд англиар ярьж сурах нь чухал хэмээдэг. Олон үг цээжлээд, дүрэм заалгаад ярьж чадахгүй бол хэл сурсан гэж үзэхэд хэцүү. Үнэндээ манайхны хувьд ярьж сурах нь хамгийн гол асуудал болоод байдаг. Тэгвэл суралцагчдаа ярьж сургахад сургалтынхаа гол бодлогыг чиглүүлдэг өвөрмөц сургалттай нэгэн газар нээгджээ. Эднийд суралцаад төгссөн хүн англиар өөрийгөө чөлөөтэй илэрхийлдэг болно гэдгийг сонсоод "Talk talk English" сургалтын төвийн захирал Ч.Амарсанаагаас зарим асуултад хариулт авлаа. -Танайх сургалтаа ямар нэгэн дүрэм зааж, үг цээжлүүлээд байлгалгүй өвөрмөц аргаар заадаг гэх юм. Яг ямар аргаар англи хэлийг заадаг хэрэг вэ? -Манай сургалтын арга үнэхээр Монголдоо шинэлэг аргад тооцогдоно л доо. Гэхдээ Англид бол бүр дөчин жилийн турш хэрэглэгдэж, батлагдсан арга. Манай "Talk talk English" төв нь Лондонгийн "Callan school"-ийн салбар сургууль. Энэ сургуулийн олон жилийн туршлагаар батлагдаж, шалгарсан арга болох "Callan method" гэсэн англи хэл сурах шилдэг, сонгомол аргаар үйл ажиллагаагаа явуулж байна. Энэ арга нь англи хэлийг сургадаг уламжлалт аргаас хоёр дахин хурднаар хэл сурах боломжийг олгодог. Хичээлийн тэнхим дэх ихэнх цагийг оюутан сонсч, харилцан ярих болно. Багш самбартай ярьж, оюутан түүнийг нь хуулж цагийг өнгөрөөх явдал байхгүй. Багш ярьж, асууж оюутан хариулж алдаагаа засах зарчмаар явна. Оюутан хүссэн хүсээгүй асуултад хариулж, багштай харилцан ярина. Хичээлээс гадуур үлдэх боломж байхгүй. Тэгээд ч маш цөөхөн хүмүүс нэг ангид суралцана. Бас манайх нэг хүнийг анх оруулсан ангид нь байлгаад байдаггүй л дээ. Хэл сурч байгаа хүмүүс хэсэг хугацааны дараа хэл нь сайжирч, эсвэл өсөхгүй байх нь бий. Энэ тохиолдолд муу нь чирэгдэж, сайн хүмүүс нь залхаад ирдэг. Харин бид байнга хөдөлгөөнт ангид байлгах шинэ аргаар сургалтаа явуулдаг. -Энэ Калланы хэл сурах аргын ач холбогдол нь яг юунд байдаг хэрэг вэ? -Хүүхэд хэлд орж, төрөлх хэлээ сурч байхдаа ямар нэгэн дүрэм үзэж үг цээжилдэггүй биз дээ. Шинэ үгийг зөв дуудлагатай хэлж, яг юун дээр ямар үг хэрэглэдгийг л өдрөөс өдөрт сурч байдаг. Тэгвэл энэ Калланы арга гэдэг нь ердөө хүн төрөлх хэлээ сурдаг аргыг шинжлэх ухааны сургалтын хэл зүйн арга болгосон хэрэг юм. -Энэ арга үнэхээр сонирхолтой санагдаж байна л даа. Тэгэхээр яг ямар хугацааны дараа англиар чөлөөтэй ярьдаг болох вэ? -Лондонгийн "Callan school" бол долоон цуврал номыг ашиглаж, 232 цаг хичээлийн дараа 4000 үгээр чөлөөтэй ярилцах хэмжээнд англи хэлийг эзэмшинэ гэж сургалтын төлөвлөгөөнд нь байдаг. Үүнийгээ бүр 16 цаг хичээлийн дараа 250, 32 цагийн дараа 500 үгээр ярина гэж нарийвчилсан байдаг л даа. Бидний хувьд 232 цагийн хичээлд суусны дараа 4000 үгээр чөлөөтэй ярилцдаг болно гэсэн баталгааг өгч байгаа. -Ийм хугацаанд ярьдаг болохгүй бол яах вэ. Хувь хүний өөрийнх нь идэвх чармайлт, чадвар чадал нь хүрэхгүй байж болно шүү дээ... -Үнэхээр тухайн хүн би ийм хугацаанд суралцсан мөртлөө тухайн түвшинд ярьж чадахгүй байна гэвэл бид шалгаж үзээд батлагдвал ярьж чаддаг болтол нь сургана. Ингэхдээ ямар ч нэмэлт төлбөр авахгүй. Энэ бол Монголд байгаа бусад газруудаас ялгагдах онцлог болно. -Ер нь хэдэн үгтэй байхад англиар ярьж чаддаг юм бол? -Өөрийгөө илэрхийлж, бусдыг ойлгодог болоход 1000 үг хангалттай гэж үздэг. Ийм хэмжээнд ерөнхий англи хэлтэй гэж үзнэ. Гэхдээ хоосон үг цээжлэх бус тухайн үгээ ямар үед хэрэглэдгийг мэдэж хамгийн гол нь зөв дуудлагатай байх хэрэгтэй. Манайхан үгийн сан сайтай, маш олон үг мэддэг. Гэхдээ үүнийгээ зөв дуудаж чаддаггүй, багшийн хэлээд байгааг ойлгож чаддаггүй. Харуулахаар "өө, энэ үг үү" гэдэг. Гэтэл яг төрөлх, стандарт англи хэлтэй хүнийг хэлэхээр ойлгохгүй байна гэхээр асуудалтай л болж байгаа юм. Олон үг цээжлэхээс илүү мэдэж байгаа хэдэн үгээ зөв цэвэр дуудлагатай хэлдэг болох нь чухал. Би өөрөө Англид дөрвөн жил сурч, ажилласан нэгэн. Нэг удаа манай эндхийн их сургуулийг англи хэлний орчуулагч, багшаар төгссөн найз маань Лондонд очиж, бид хамтдаа хүнсний дэлгүүрээр явсан юм. Би түүнийг мэргэжлийн хэлтэй хүн болохоор санаанд ч ороогүй л дээ. Гэтэл манай хүн тэнд өөрийнхөөрөө яриад байдаг, англи хүн ойлгодоггүй, нөгөө англи хүнийг ярихаар манай хүн ойлгодоггүй. Тийм байдал үүсчихсэн байсан. Найз маань "Би өөрийгөө англи хэлийг гайгүй сайн сурлаа гэсэн, монгол-англи хэл сурчихсан байжээ" гэж байсан юм. Тэгэхээр хэл сурахдаа маш зөв аялгатай сурах нь чухал. -Та стандарт англи хэлтэй багш нарыг онцолж байна л даа. Манайхны хувьд англиар ярьдаг л бол англи хэлтэй гэж боддог. Багш нарын хувьд манайхаар төв халх аялгуу гэдэг шиг стандарт англи хэлтэй байх нь чухал асуудал уу? -Тэгэлгүй яахав. Англид хэлний сургуулиудад йоркшир аялгуутай ч юм уу, өөр аялгуутай ярьдаг хүнийг англи хэл заахыг хориглодог. Би арав гаруй жилийн өмнө анх Англид очоод хэд хэдэн хэлний курсыг дамжсан. Ерөөс санаанд нийцэхгүй явсаар "Callan school"-д суралцаж, хүсч байснаараа хэлийг хялбар аргаар сурч авсан юм. Тэгээд сүүлд нутагтаа ирээд яг Калланы аргаар хүмүүст англи хэл заахыг мөрөөдсөн ч стандарт англи хэлтэй мэргэжлийн багш олдохгүй бэрхшээл байсан. Тэгээд энэ удаад "BBC", "Queen" англи хэл ч гэж нэрлэгддэг стандарт англи хэлтэй багш нартай хамтрах болсноор "Callan school"-ийнхаа сургалтын аргаар хичээл явуулдаг сургалтын төвийг нээсэн. Хэлийг сурахдаа анхнаас нь зөв дуудлагатай, зөв дүрмээр ярьж сурахгүй бол сүүлд нь засна гэдэг шинээр сурснаас илүү хэцүү байдаг. -Тэгэхээр та англи хэл сурах гэж байгаа хүмүүст зөв дуудлага, аялгатай хэлийг сурч эхлэх ёстой гэж зөвлөж байна уу? -Англи хэл сурч байгаа хүмүүст зөвлөхөд арван мянган үгийг эг маггүй цээжилснээс мянган үгийг л зөв дуудаад сурчих гэж хэлэх байна. Хэрэв сууриа зөв тавибал дараа нь хичнээн гүнзгийрүүлж, мэргэшиж сурахад ямар ч асуудал гарахгүй. Манай дээр ирж байгаа хүмүүсээс тест авахад үг сайн мэддэг ч хэлж байгааг нь англи хүн ойлгохгүй явдал байна. Тэгэхээр энэ нь бидний хэл мэддэг гээд цаашид хүмүүстэй ойлголцоод явахад гол саад болно шүү дээ. Бид бас Монголынхоо онцлогийг харгалзан Калланы аргадаа тулгуурлаад банкны англи хэл, үйлчилгээний англи хэл, эдийн засгийн англи хэлийг хялбар аргаар сургах сургалтын хөтөлбөрүүд боловсруулж байгаа. Манай томоохон компани, байгууллагууд ажилтнуудаа хөгжүүлэхэд ихээхэн анхаардаг болжээ. Мэргэжлийн онцлогоор төрөлжүүлж хэлийг хялбар аргаар сургах нь бүрэн боломжтой асуудал. Би өөрөө СУИС, МУИС, "Хартфорд"-д аялал жуулчлал, бизнесийн англи хэлийг зааж байсан. Мэргэжлийн онцлогт нь тааруулаад Калланы аргаар англи хэлийг сурахад маш өгөөжтэй хэрэг болно доо. Бид оюутан залуусыг англи хэл сурахаар ирвэл төлбөрт нь хөнгөлөлт үзүүлэхээс гадна гэр бүлээрээ англи хэл сурч байгаа хүмүүсийг дэмжиж байгаа. Гэр бүлийн хүмүүс англи хэлийг манай аргаар сурвал их үр дүнтэй. Мэдээж, төлбөрийг нь хөнгөлөхөөс гадна тэд ангид сурснаас гэртээ бие биенээсээ асууж, хариулж өөрсдөдөө багш болох боломж гарна л даа. Калланы аргаар англи хэл сурахыг хүсвэл 99180029 дугаарын утсаар холбогдож болно. 
