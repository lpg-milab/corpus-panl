№310 (16587)     
1986 оны арванхоёрдугаар сарын 27.
АДУУЧИН

Манай орны улс ардын аж ахуй, хүн амын аж амьдрал, малчдын өдөр тутмын хэрэгцээ, уналгын тээвэрт чухал үүрэг гүйцэтгэдэг адуун сүргийг хариуцан маллаж байтаа адуучдын ажил үйлс өвөрмөц юм. 

Одоо манай мал сүргийн найм орчим хувийг эзэлдэг адууны аж ахуйгаас мал аж ахуйн бүтээгдэхүүний арваад хувийг авч байгаа нь адуучдын хөдөлмөр бүтээлтэй холбоотой билээ. Алс холын соргог сэрмүүн бэлчээр, усны тунгалгийг бараадан хариуцсан сүргээ жилийн аль ч улиралд байнга хариулан маллаж нэгбүрчлэн гярхай ажиглаж нутаг бэлчээр тааруулдгаас хорогдолгүй малладаг тэргүүний адуучин олон бий. 

Сухбаатар аймгийн Асгат сумын << Соёмбо >> нэгдлийн адуучин Г. Намжил гучин жил адуу маллахдаа арвин их туршлага хуримтлуулжээ. Тэр, өөрийн арга ажиллагаанаас сүрэг нэг бүрээ гярхай ажиглан. нутаг бэлчээр тааруулдаг аргаа хүүдээ болон бусад залуучуудад зааж сургасан байна. 

Увс аймгийн Зүүнхангай сумын " Давшилт " нэгдэл VII таван жилд зуун гүү тутмаас 80 - 86 унага боджуулж, энэ таван жилд эмнэг хангалгүй хамт олон болохоор ажиллаж байна. Энэ жил Увс аймгийн Өндөрхангай сумын << Шинэ зам >> нэгдлийн адуучин Л. Гангиа 247 гүү бүрээсээ унага бойжууллаа. Ийм жишээ, тэргүүний арга барил, хөдөлмөрийн сайчуулын туршлага манай улсын зургаан мянга гаруй адуучдын дотор олон байна. Гэтэл сүүлийн арван таван жилийн дотор улсын хэмжээгээр адуун сүргийн тоо гурван зуун мянгаар цөөрч. үүлдэр, угсааг сайжруулах ажил орхигдож сүргийн дотор гүү дөнгөж 25-хан хувийг эзлэх боллоо. Адуун завод ажиллаж, гүүг цахилгаан саалтуураар сааж, айргийг механикжсан аргаар бэлтгэж байсан эхлэл үгүй болон устаж тэр тухай асуудал шийдэгдэх байтугай мартагдахад хүрээд байна. 

Адууны аж ахуйд энэ мэт шийдвэрлэх ёстой тулгамдсан олон асуудал байгаагийн зэрэгцээ арчилгаа маллагааны доголдол, малчны хариуцлага сулаас болон хорогдол ил гарч, сүрэг сэлбэх үндэс болсон унага бойжуулах ажил төлөвлөсөн хэмжээнээс ихээхэн доогуур түвшинд байна. Энэ бол адуучдын анхаарлыг татах ёстой асуудлын нэг даруй мөн. Жил бүр олон гүү сувайрч, хээл хаяж, унагалбал зохих гүүний 48. 8 - 58. 8 хувиас төл авч чадахгүй. гарсан унаганы тав. өсвөр адууны дөч хүртэл хувь хорогдож байгаа нь сүргийн өсөлтөд муу нөлөө үзүүлж байна. Энэ жил зуун гүүнээс дөнгөж 58 унага бойжуулав. Хэнтий, Говь-Алтай, Дорнод аймагт гүү хээл хаях нь бусдаас илүү байна. тэрчлэн хариулга, маллагааны муугаас унагыг цангааж харангадуулах, чононд бариулах зэргээр үрэгдүүлдэг явдал ч гардаг. 

Адуучин бүрийн ажлыг сум, аймгийн удирдах байгууллагаас тодорхой дүгнэж, хяналт тавьж технологийн заавар зөвлөлгөөг тэргүүний малчдын туршлагатай холбон эзэмшүүлж чадахгүй байгаагаас хээлтэй үед ширүүн туух, цан хүүрэгтэй өвс идүүлэх, услах горим зөрчсөнөөс болж гүү хээл хаядгийг анхаарч, ялангуяа өдий үеийн арчилгаа маллагааг онцгой анхаарвал зохино. Ер нь олонхи нэгдэл, сангийн аж ахуйд адууны ач холбогдлыг дутуу үнэлж, зөвхөн адуучдын хэрэг мэх үздэг өрөөсгөл хандлагыг ч өөрчлөх хэрэгтэй. 

Адууны нутаг бэлчээрийг тусгайлан гаргаж, усаар хангахын хамт Төв аймгийн Бүрэн сумын туршлагаар цаг агаар хүндэрсэн, цас шуурга тохиолдсон үед хоргоож хамгаалах хашаа хороог орон нутгийн нөөц бололцоо ашиглан нөмөр дулаан газар барьж байгуулах нь ашигтай байна. Өвөлдөө адууны ихэнх сууриуд алс хол өвөлждөг бөгөөд энэ жил олон аймаг, суманд цас илүү орсноос нэлээд газрын адуучид сүргээ хол оторлон өвөлжүүлж байна. Иймд адуучдыг байнга анхаарч туслахын зэрэгцээ тэдний мал ажиллагаанд тавих хяналтыг сайжруулах шаардлагатай байна. 

Урьд жилүүдийн байдлаас үзэхэд өдий үед гүү хээл хаях нь бусад саруудаас арав гаруй хувь их, зүй бус хорогдлын тавны дөрөв нь сэрүүн улиралд гарч байсныг санаж ажиллах хэрэгтэй. Адуучин бүр сүргээ байнга сэлбэж чанар, бүтцийг алдагдуулахгүй байхын тулд ангилж, заазлахад биечлэн оролцож эмчилж тэжээх шаардлагатайг тусгайлан ялгаж байвал зохино. Саяхны байдлаар Өвөрхангай аймгийн нэлээд суманд тийм адууг тусгай цэгт ялган тэжээж байсан нь хорогдлыг багасгахад дөхөмтэй арга юм. 

Сүүлийн жилүүдэд гүүг хашаанд унагалуулдаг хөдөлмөрийн баатар С. Шарбаньдын туршлага олон газар нэвтэрлээ. Энэ бол адууг багаас нь эдэлгээнд гаршуулан сургахад ч нөлөөтэйн дээр унаганы хорогдлыг багасгахад ихээхэн дөхөм үзүүлэв. Нэлээд адуучин эрэмгий өлчир мал гэж үзэж ялангуяа дулаан цагт хариулгагүй орхидог арга барилыг адуучдын өдөр тутмын ажиллагаанаас халах хэрэгтэй юм. 

Ийм хандлага орон нутгийн удирдах зарим нөхдийн ажилд ч ажиглагдаж байна. Жишээлбэл өвөл хаврын улиралд адуунаас турж хорогдох нь зогсохгүй байхад нэгдлүүдийн малдаа өгч буй бүх тэжээлийн зардлын тав зургаахан хувь адуунд ногддог нь үүний гэрч юм. 

Адуучны туршлагыг солилцуулах, чөдөр, ногт, эмээл, хазаар хийх сайн аргыг залуу малчдад өвлүүлэн эзэмшүүлэх ажлыг байнга зохиож байх хэрэгтэй байна. 

Манай эрдэмтэн, мэргэжилтний өмнө ч энэ салбарын талаар багагүй зорилт, үүрэг тулгарч байгаа юм. Адуун сүрэгт явуулах үржлийн ажил нэлээд аймаг, суманд урсгал байдалтай байна. Сүргийн дотроос бие том, ашиг шим арвин, хурдан, хатир, жороо удмыг шилж тусгай бригад, хэсэг байгуулах, азаргыг сонгон тавих, галбир, шандас сайтай удмаараа нэрд гарсан Увсын Тэсийн гол, Хэнтийн Газар, Хөвсгөлийн Цагаан-Уул нутгийн адууг сайжруулагчаар ашиглах зэрэгт санаачилга гарган ажиллах хэрэгтэй байна. Адууны аж ахуйг эрчимтэй хөгжүүлэхэд адуучин бүрийн жигД бүтээлч, санаачилгатай ажиллагаа жинтэй хувь нэмэр болно. 

