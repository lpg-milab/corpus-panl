№239(16202)
1985 ОНЫ АРАВДУГААР САРЫН 4.
Сүрэл-ургацын хагас

Өгөөмөр баян ургацын бүрэлдэхүүний шууд үргэлжлэл нь сүрэл хураалт юм. Сүрэл нь үнэн чанартаа нэг талаас тариаланч, механикжуулагчдын тодорхой хөдөлмөр шингэсэн, нөгөө талаас намын тэжээлд шаардлагатай чухал эрдэс бодис агуулсан ихээхэн үнэ цэнэтэй нөөц юм. Сангийн аж ахуй, тэжээлийн аж ахуй, хөдөө аж ахуйн нэгэн хоршооллын нам, захиргааны байгууллага, мэргэжилтэн тариаланчдын анхаарлыг тарианы сүрлийг бүрэн ашиглахад хандуулах цаг болоод байна. 

МАХН-ын Төв Хорооны X бүгд хурал дээр хэлсэн үгэндээ нөхөр Ж. Батмөнх << Одоогоор бүрэн ашиглахгүй байгаа будааны хаягдал, лай, сүрлийг чанар сайтай тэжээл болгож бүрэн ашиглавал зохино. Үүнд аж ахуйн сонирхлыг дээшлүүлэх нь зүйтэй >> гэж тэмдэглэсэн билээ. 

Сүрлийг хэрчиж жижиглэн багсармал, хорголжин, холимог тэжээл бэлтгэх, дангаар нь малд өгөх, дарш хийх, тариалангийн талбай бордоход хэрэглэх, малын хашаа, саравч дулаалах, хэвтэрт дэвсэх зэрэг олон хэлбэрээр ашиглах боломжтой юм. Энэ жилийн арвин ургацаас төлөвлөгөө ёсоор 454, 1 тонн сүрэл бэлтгэн ашиглаж, улмаар дунджаар 200 гаруй мянган тонн тэжээлийн нэгжтэй тэнцэх тэжээлийг сүрлээр бэлтгэж болно. Тарианы сүрэл нь үр тариаг ангилан хадах, цайруулахад комбайнаар дамжин үртэй хамт хураагдаж, талбайд эргэж бухал болон үлддэг тул их хэмжээний тос, шатахуун, цаг, хөдөлмөр нэгэнт зарцуулсан тодорхой үнэлгээ бүхий түүхий эд учраас төрөл бүрийн зориулалтаар ашиглаж эдийн засгийн үр ашгийг нь бүрэн авбал зохино. 

Төв аймгийн Баянцогтын сангийн аж ахуй, Өмнөговь аймгийн Ханхонгор сум нэгдэл сүрлэн дарш бэлтгэж мал сүргийнхээ тэжээлийн баазыг бэхжүүлэх асуудлыг амжилттай шийдвэрлэдэг байна. Ийм сайн ажиллагааны хажуугаар аж ахуйч бус, ер нь сүрлийг хог хаягдал мэт үзэж, хайхардаггүй дутагдал ихээхэн түгээмэл байгаа юм. Сүүлийн гурван жилийн дунджаар авч үзэхэд улсын хуваарьтай сүрлийн дөчөөс далан хувь нь ашиглагдахгүй өнгөрсөн байна. Төв аймгийн Угтаал, Жаргалант, Дархан хотын Дархан, Сэлэнгэ аймгийн Номгоны сангийн аж ахуй бодож ашиглах сүрлийн төлөвлөгөөг ноднин их хэмжээгээр тасалжээ. Бас хүрэлцэх хэмжээний сүрэл бэлтгэж нөөцлөөгүйгээс Мөрөн, Хархорин, Өндөрхааны гурил тэжээлийн үйлдвэр жилийн төлөвлөгөөг 413 хувь, Угтаал, Баянцогт, Архуст, Түвшрүүлэхийн тэжээлийн үйлдвэрүүд оны эхний найман сарын тэжээл үйлдвэрлэлийн төлөвлөгөөг тасалсан байна. 

Ийм ноцтой дутагдлыг арилгаж энэ жилийн их ургацын сүрэл боох, бэлтгэх ажлыг шимт чанар сайтай үед нь тариа хураалттай зэрэгцүүлэн, цаг агаарын дулаан, хээрийн бригад, салаадад хүн хүч төвлөрсөн өдий үед л амжуулж хийвэл зохино. Улсаас зохих Техник хэрэгслийн хамт олгосон сүрэл боох иж бүрэн механикжсан бригад бүхий аж ахуйнууд бригадаа яаралтай гаргаж, нарийн хуваарь, социалист уралдааны богино хугацаатай шахуу болзолтойгоор ажиллуулах хэрэгтэй. Боосон сүрлийг говийн ба баруун аймгуудад тээвэрлэхэд орон нутгийн болон Тээврийн Яам, мөн бусад газрын тээврийн хэрэгслийг гаргаж ажиллуулах, тэдгээрт тээвэрлэх сүрлийн хэмжээ, хүргэх газрын хуваарийг нарийвчлан хийж, одооноос мэдэгдэл өгч, ажилд нь гарган, сүрэл тээвэрлэлтийг жигдрүүлэх ажлыг ургацын улсын комисс шуурхай зохион байгуулах ёстой. 

Сүрэл ашиглалтыг сайжруулахын тулд түүнийг өгөршихөөс хамгаалж талбайгаас гаргаад, нуруулдан нөөцөлж, дараа жилийн ургацаас өмнө дулааны улиралд дарш болгох ёстой. Сүрлийг даршлахын зэрэгцээ халуун ус, ууранд дэвтээж, эрдэс болон бусад мэргэжилтэй холих зэргээр аль болох энгийн аргаар боловсруулж, адал тэжээх нь зүйтэй. Улсын хэмжээгээр үр тарианы бүх сүрлийн ихээхэн хувь нь ашиглагдахгүй үлдэж байгааг засахын тулд наад зах нь хөрсний шим бодисын алдагдлыг нөхөхөд ч хэрэглэж болох байна. Сүрлийг тариалангийн талбайд жижиглэн цацвал хөрсний чийгийн ууршилтыг багасган, ялзмагийн алдагдлын зарим хэсгийг нөхөх бололцоотой азот, фосфор, кали болон бусад төрлийн эрдэс, бичил элемент агуулж байдгийн хувьд үр тарна, төмс, хүнсний ногооны талбайг бордоход ач тустай юм. Ялангуяа усалгаатай талбайд хэрчсэн сүрлийг азотын бордоотой хольж хэрэглэхэд хөрсний үржил шим сайжирч, ургац нэмэгддэгээс гадна сүрлийг хэрчиж талбайд цацвал өвөлд цас тогтоох, хавж боловсруулсан уриншийн чанарыг дээшлүүлэх, хөрс салхинд хийсэхээс хамгаалах мэтийн агротехникийн ач холбогдолтой юм. 

Үнэ цэнэтэй ийм чухал түүхий эдийг талбайд нь үлдээх, шатаах, эсвэл талбайн захад гарган ялзраах гэх зэргээр хайр гамгүй ханддаг аж ахуйнууд юуны урьд их нөөц бололцоог үрээж байгаагаас гадна сүрлийг талбайд шатааснаараа хөрсөнд амьдрагч бичил биетнүүдийг устгаж хөрсний шим тэжээлийн хөдөлгөөнт элементүүдийн найрлагыг ядууруулж шимгүй болгон алсдаа гагийн ургац буурахад хүргэх уршиг тарьж байгаа хэрэг. Тэрчлэн талбайгаас нь гаргалгүй өвөлжүүлсэн сүрлэн бухлуудын дорхи хөрс хавар хожуу гэсдэг учир хаврын хагалгаа, үр суулгах ажлын чанарыг доройтуулж намар нь тариа алаг цоог ургахын шалтгаан болдог учраас энэ жилийн сүрэл хураалтын ажилд ийм дутагдлыг аж ахуй бүр таслан зогсоох ёстой. 

Хөдөө аж ахуйн Яам энэ жил тусгай бригад гарган сүрэл пресслэж, говийн аймгуудад тээвэрлүүлэхээр бэлтгэж байгаа нь өвлийн турш сүрлээр дарш хийх бололцоог хангахад тус хүргэх санаачилга юм. 

Тарианы сүрлийг зөв зохистой ашиглах нь ургац хураах ажлын бүрэлдэхүүн хэсэг, шууд үргэлжлэл гэдгийг тариаланч, механикжуулагч, малчин, сангийн болон тэжээлийн аж ахуй, нэгдлийн удирдлагууд, нам, захиргаа, олон нийтийн байгууллага хатуу анхаарч сүрэл даршлах, боох, хэрчиж ашиглах, хадгалах, тээвэрлэх ажлыг шуурхайлах хэрэгтэй.

