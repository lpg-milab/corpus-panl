№ (16592)
1987 оны нэгдүгээр сарын 1
Хөгжил дэвшлийн өндөрлөг өөд урагшаа!

Манай орны эдийн засаг, нийгмийг хөгжүүлэх шинэ таван жилийн хоёр дахь оны гараа эхэллээ. 

Өнгөрсөн онд долоон сая шахам зорчигчийг төлөвлөгөөнөөс илүү тээвэрлэж жилийн даалгавраа долоо хоногийн өмнө үзүүлэлт бүрээр нь биелүүлсэн автобусны комбинатын хамт олон өчигдөр 300 гаруй автобус зам, шугамд гарган шинэ жилээ ёслон тэмдэглэж байгаа нийслэлийнхэнд үйлчилжээ. 

Төвийн эрчим хүчний системийн үйлдвэрүүд оны эхний өдөр 9, 3 сая квт цаг цахилгаан эрчим хүч боловсруулж, ноднингийн мөн өдрийнхөөс 1 сая квт цагаар илүү үйлдвэрлэсэн далайцтай эрчмээр шинэ оны эхний өдрүүдийг эхэллээ. 

Нийслэлийн ханын материалын комбинатынхан жилийн төлөвлөгөөг 1, 2 сая тоосгоор, ашгийн төлөвлөгөөг 60 хувь давуулаад нэг ажилчны хөдөлмөрийн бүтээмжийг өнгөрсөн оныхоос 8, 1 хувь дээшлүүлсэн Амжилтын хүч түрлэгээр 1987 оны ажлаа эхэллээ. Ийм баримт, жишээг улс ардын аж ахуйн салбар бүрээс нэрлэж болно. Эх орноо хөгжүүлж, намынхаа их хурлын шийдвэрийг биелүүлэн хөгжил дэвшлийн Ээлжит шинэ өндөрлөгт дэвшин хүрэхийг зорьсон манай ард түмний эрмэлзэл, тэмүүлэл, алхаа ийм юм. 

Манай гаригийн давшилт хүн ардын амьдрал ахуй, орчин үеийн түүхэн үйл явцад шийдвэрлэх нөлөө үзүүлж, хүн төрөлхтний хувь заяанд эргэлт гаргасан аугаа их Октябрийн социалист хувьсгалын 70 жилийн ойд өргөн барих хөдөлмөр бүтээлийн амжилтын гол хөшүүрэг нь их ой угтсан бүх ард түмний социалист уралдаанд авч буй дайчин шахуу үүрэг, ажил, үйлдвэрлэлийн жигд ажиллагааг оны эхнээс тууштай хангах, бүтээгдэхүүний чанар, ажлын цаг ашиглалтыг дээшлүүлэх, << материал түүхий эд, түлш эрчим хүч хэмнэх, хүн бүрийн хариуцлага, санаачилгыг дээшлүүлэх явдал юм. 

<< Шинэ онд дэвшүүлж байгаа зорилтыг амжилттай хэрэгжүүлэх нь манай орны хөдөлмөрчин бүр ажил хөдөлмөртөө улс орны >> Эзэн хүний өөриймсөг сэтгэл, иргэний өндөр ухамсраар хандаж, бүтээлчээр ажиллахаас шууд шалтгаалах болно" гэж МАХН-ын төв хорооны ерөнхий нарийн бичгийн дарга, БНМАУ-ын Ардын Их Хурлын Тэргүүлэгчдийн дарга Ж. Батмөнх манай орны нийт хөдөлмөрчинд шинэ жилийн мэнд дэвшүүлж телевизээр хэлсэн үгэндээ онцлон тэмдэглэв. Бид хайрт эх орондоо зочин биш, харин эрх жаргал, үүрэг хариуцлага, ёс журам төгөлдөр эзэд. 

Хөдөлмөрийн хамт олон, хүн бур үйл ажиллагаандаа эзэн хүний ёсоор шүүмжлэлтэй хандаж, зарчимч дүн шинжилгээ хийж, арга барил, сэтгэлгээгээ цаг ямагт шинэчлэн, зохион байгуулалт, хариуцлага, сахилга, дэг журмыг газар сайгүй сайжруулах тэмцэл явуулах маань бид бүхний эх орончийн хэмжүүр мөн. 

Нөөц бололцоог илрүүлэн гүйцэд ашиглах, жигд эрчимтэй ажиллаж хугацаа хожих, аливаа саад доголдлыг шуурхай арилгаж олсон амжилтандаа тайвшралгүй улам ахиулан машин техникийн хүч чадлыг дээд зэргээр ашиглах, хүн йхүчин зүйлийн ролийг идэвхжүүлэн ажил үйлдвэрлэлийг эрчимжүүлэх үндсэн хөшүүрэг болгох нь тулгарч байгаа зорилтын амжилттай хэрэгжүүлэх, үйлдвэрлэл, үйлчилгээ бүтээгдэхүүний чанарт үндсэн эргэлт гаргах тэр бүхэн цөм л эцсийн дүнд ард түмний аж байдал, соёлын хэмжээг нэмэгдүүлэхэд бодитой хувь нэмэр болно. 

Үйлдвэрлэлийн анхан шатны нэгж, ажлын байр, мал аж ахуйн сууриас эхлээд улс орны хэмжээнд тууштай мөрдөн хэвшүүлэх зүйл бол иргэн бүр өөр өөрийн хариуцсан ажилд үйлчлэгчээс эхлээд үйлдвэрлэгчийг хүртэл, сахиулаас эхлээд сайдыг хүртэл хэн боловч жинхэнэ эзэн болж, нэг байсныг хоёр, нийгэм байсныг зузаан болгох чин санаа, үнэн идэвхтэйгээр хөдөлмөрлөхийн хамт хуучирч хоцрогдсон арга барилыг зоригтойёо халж өөрчлөх, урагш дорвитой алхам хийхийг эрхэмлэх, ялангуяа хоосон амлах, сүржигнэн тайлагнах, хуурч мэхлэх, аргацаан өнгөрөөх гэх мэтийн ноцтой доголдолтой шийдэмгий тэмцэх хэрэгтэй байна. 

Манай хайрт эх орны иргэн бүрийн хүч чармайлт идэвх зүтгэлийн үрээр улс орны маань социалист бүтээн байгуулалтын үйлс сайхан бүтэж, хөгжлийн хурдац түргэсч, энэ чанараараа ч дэлхийн социализмын байр суурийг бэхжүүлж, энх тайвны төлөө, дайны эсрэг манай гаригийн дэвшилт түмний тэмцэлд монголын ард түмний оруулах хувь нэмэр улам ч жинтэй болно. 

Шинэ онд шинэ дээд амжилт олохын төлөө бүх хүч, мэдлэг, нөөц бололцоогоо дайчлан хөгжил, дэвшлийн ээлжит өндөрлөг өөд нэгдмэл, нийтийн чармайлт, хамтын сэтгэлээр урагшлан давшицгаая! 

