№6 (16283)        
1986 оны нэгдүгээр сарын 7.
Социализмд дайн харш

Дэлхийн социализмын систем, социалист хамтын нөхөрлөлийн орнууд хүчний харьцааг нийгмийн дэвшил, ардчилал, үндэсний эрх чөлөө, энх тайвны төлөө тэмцэгч улс түмэнд ашигтайгаар өөрчлөх үйл явц улам гүнзгийрэн бэхжих жил болно гэдэг иттэлтэйгээр 1986 оныг угтан золголоо. Социалист хамтын нөхөрлөл нь орчин үеийн хамгийн нөлөөтэй, нэр хүндтэй хүч учраас бүх нийтийн энх тайвны бат бэх өмөг түшиг, олон улсын харилцаанд эрүүл саруул, энх тайванч, ардчилсан эхлэлийг тууштай хамгаалагчийнхаа байр суурийг хэлбэрэлтгүй бататгах болно. Социализм бол эрх чөлөөт ард түмэн өөрөө гардан бүтээж, хүний сайн сайхны төлөө бүхнийг зориулдаг нийгэм бөгөөд хуч чадлаа шавхагдашгүй эх булаг болсон олон түмний бүтээлч их хүчнээс эх авч байдаг юм. Социализм өнөөдөр хөгжлийнхөө шинэ бөгөөд илүү өндөр шатанд дэвшин орж, нийгмийн амьдралын бүхий л салбарт чанарын хувьсгалд хүрч, хамтын нөхөрлөлийн орнуудын үйл ажиллагаа дэлхий дахины амьдралд гүнзгий нөлөө үзүүлж байна. 

Ах дүү социалист орнууд өнөөдөр бүтээн байгуулалтынхаа өргөн их боломжийг тод томруун харж, ололтоо үнэлэн цэгнэж зорилтоо нарийвчлан тодорхойлж социалист байгуулалтын асар их хүч нөөцийг бүрэн ашиглаж нийгмийн чанарын өөрчлөлт хийж, эдийн засаг, шинжлэх ухаан - техник, соёлын бүх талыг боловсронгуй болгох замаар эрчимтэй, итгэлтэй урагшлан давших урам зориг дүүрэн байна. 

МАХН, ЗХУКН болон ах дүү хэд хэдэн нам ээлжит ах хурлаа энэ онд хийхээр шургуу бэлтгэж байна. Ах лүү намуудын ээлжит их хурал бүр нь социализм байгуулах үйл хэрэгтээ орон бүрийн олсон ололт амжилтыг нэгтгэн дүгнэж, шинэ зорилтыг тодорхойлдгоороо нийт социалист хамтын нөхөрлөлийн орнуудын амьдралд гүнзгий ач холбогдолтой том үйл явдал бол дог өндөр дээд уламжлалтай билээ. Социалист улсууд марксист - ленинист үзэл суртал, социализм байгуулах үйлсээрээ нэгдмэл цул нэгэн зорилготой бөгөөд нэгний нь амжилт нийтийнхээ үйлсийг баяжуулж, хүчийг зузаатгаж байдаг юм. Хамтран ажиллаж, харилцан туслалцах, тэгш эрх, улс бүрийн тусгаар тогтнол, бүрэн эрхт байдлыг хүндэтгэдэг урьд өмнө байгаагүй олон улсын цоо шинэ маягийн харилцаа социалист орнуудын хооронд төлөвшин тогтож, амьдрал практикт хэлбэрэлтгүй хэрэгжиж байна. 

ЭЗХТЗ, Варшавын гэрээний гишүүн орнууд нийтлэг том зорилгынхоо эцсийн өндөр ур дүнд хүрэхийн тулд олон талт үйл ажиллагаагаа байнга боловсронгуй болгон уялдуулан зохицуулж байна. ЭЗХТЗ-ийн чуулганы 41 дүгээр ( ээлжит бус ) хуралдаан ЭЗХТЗ-ийн гишүүн орнуудын шинжлэх ухаан техникийн дэвшлийн 2000 он хүртэлх цогцолбор Программыг шинэ оны босгон дээр хэлэлцэж баталлаа. . Электронжуулалт, иж бүрэн автоматжуулалт, атомын эрчим хүчний үйлдвэрлэл, шинэ материал үйлдвэрлэх, боловсруулах технологи, биотехнологи зэрэг шинжлэх ухаантехник, үйлдвэрлэл дэх орчин үеийн хувьсгалт өөрчлөлтүүдийн үндэс болж байгаа тэргүүлэх таван гол чиглэлээр хамтран ажиллах талаар Программд тодорхой заасан нь социалист хамтын нөхөрлөлийн орнууд үйлдвэрлэлийг эрчимжүүлэх, шинжлэх ухаан техникийн дэвшлийг хурдасгахад асар том алхам хийх ойрын болон хэтийн сайхан төлөв нээлээ. Шинэ цогцолбор Программыг хэрэгжүүлснээр хамтын ажиллагаагаа улам өргөтгөн хөгжүүлэх, үйлдвэрлэлийг дагнах, хорших үйл явцыг гүнзгийрүүлэх, ЭЗХТЗ-ийн гишүүн орнуудын материал - техникийн баазыг үлэмж их бзхжүүлж, дэлхий дахинд социализмын нэр хүнд, үлгэрлэн татах хүчийг улам нэмэгдүүлэх болно. Социалист нийгмийг зүйл бүрээр бүх талаас нь боловсронгуй болгох, түүний бололцоо, давуу талыг бүрэн дүүрэн, үр бүтээлтэйгээр ашиглахад социалист орнууд далайцтай ахиц гаргах нь эргэлзээгүй юм. 

Ирээдүй өөд тэмүүлсэн социализмын залуу ертөнцийн өсөлт, хөгжилт, ялгуусан алхааг саатуулахын тулд капитализм элдвээр баширлаж юуны урьд зэвсэглэлээр хөөцөлдөх, цөмийн дайны аюул заналыг нэмэгдүүлэхийг чармайж, олон улсын харгис цайз болсон АНУын империализм хань хамсаатныхаа хамт дэлхий дахиныг ноёрхохыг санаархан сансрын уудамд цөмийн зэвсэг байрлуулахыг улайран оролдож байна. Гэвч шинжлэх ухаан техникийн ололт амжилт, хүн ардын сайн сайхан аж байдлыг хангах зорилт гагцхүү энх тайван нөхцөлд, хүний оюун ухааны гайхамшигтай нээлтийг энхийн үйлсэд зориулсан нөхцөлд л хун төрөлхтний дэвшил хөгжил бат найдвартай болно гэдгийг социалист ертөнц гүнээ ойлгож, үүний төлөө цуцалтгүй тэмцэж байна. 

Бүх улс түмэн, хүн ард өнөөгийн цөмийн эрин үед нэг л хуваагдашгүй бөмбөрцөг дээр амьдарч байгаа тул цэрэг дайны адал балмад халдлагад зам тавьж өгвөл нийт дэлхий цөм л нийгмийн ялгааг үл харгалзан сүйрэлд учрах болно гэдгийг социалист хамтын нөхөрлөлийн орнууд ухамсарлаж байгаа болохоор дайны эерэг, энхийн төлөө тууштай бодлого явуулж байна. Нийт улс түмэн дайныг биш энх тайвныг хүсч, түүнийг бэхжүүлэх нэгдмэл зориг эрмэлзэлтэй учраас ч олон улсын хамтын нийгэмлэг 1986 оныг энх тайвны жил болгохоор зарласан билээ. ЗХУ, социалист хамтын нөхөрлөлийн бусад орон энх тайвны жилийг цөмийн дэлбэлэлтгүй он болгох тэмцлийн уриа дуудлага гэж үзэж улс түмний энх тайван, итгэлцэл, хамтын ажиллагаанд тус болох бүхий л санаачилга, нааштай хандлагыг дэмжин хэрэгжүүлэх эрмэлзэл дүүрэн байна. Социализм асар их потенциалтай, гэгээн ирээдүйтэй учраас маргаашаа тод харж, хөгжлийн хэтийн чигийг баттай барьж байгаа учраас дайны аюулыг сэрэмжилж байна. Социализм бол хүн төрөлхтний түүх, амьдрал, тэмцлийн салшгүй хэсгээр үл барам хун төрөлхтний жинхэнэ түүхийн эхлэл бөгөөд хүний түүхэнд дайныг буруушаан хориглохыг улс төрийн бодлогын хэмжээнд тунхагласан анхны байгуулал мөн. Социалист ертөнц түүхийг бүтээгч хүн ардын аугаа их хүчинд тулгуурлан энх тайванч тэмцлээ нэгдмэл хүч, нэгэн сэтгэлээр тууштай явуулах болно. 

