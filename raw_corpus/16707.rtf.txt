№117 (16707)    
1987 омы тавдугаар сарын 16, 
Хэмнэлтийг программчлах нь  

<< Өнөөдөр манайд чанар, үр ашигтай холбоогүй нэг ч ажил байхгүй >> гэж нөхөр Ж. Батмөнх Монголын үйлдвэрчний Эвлэлийн XIII их хурал дээр уржигдар уг хэлэхдээ цохон дурдаад << Аж ахуйг алсын хараа, тай, ухаалаг хөтлөх арга замыг эрж хайхын оронд төлөвлөгөөг ямар ч үнээр хамаагүй биелүүлэхийг урьдал болгодог хуучин аргаас олон үйлдвэр, аж ахуйн газар, зарим яамдын удирдлага ангижраагүй байгаагаас материалын болон хөдөлмөрийн нөөц бололцоог бүрэн дайчилж зохистой ашиглах явдал хангалтгүй байна >> гэж заалаа. 

Материаллаг нөөцийг оновчтой ашиглах, арвилан хэмнэх нь үйлдвэрлэлийн үр ашгийг дээшлүүлэх үндсэн аргын нэг учраас манай намын энэхүү бодлогыг хэрэгжүүлэхийн хулд удирдлага, төлөвлөлт, зохион байгуулалтын дэс дараатай арга хэмжээ авч аж ахуйн салбар бүрт жигд хэвшүүлэх хэрэгтэй байна. Үйлдвэр, заводыг шинээр байгуулах, өргөтгөн шинэчлэх, шинэ техник, технологийг нэвтрүүлэх, зураг төслийг боловсруулах үе шатанд хаягдалгүй буюу бага хаягдал. гай технологийг сонгон авах, түүхий эд, материалыг иж бүрэн ашиглах арга хэмжээг эн түрүүнд анхаарах шаардлага бий боллоо. Ер нь цогцолбор аргаар хандаж, нийгмийн үйлдвэрлэлийн бүхий л хүрээг хамраагүй, саланги цөөн арга хэмжээ авсан төдийгөөр асуудлыг бүрэн шийдвэрлэж чадахгүй юм. Гагцхүү шинжлэх ухаан техникийн дэвшлийн ололт, шинэ техник, технологийг үйлдвэрлэл, үйлчилгээний бух хүрээнд нэвтрүүлэх, удирдлага, төлөвлөлт, зохион байгуулалтыг боловсронгуй болгох арга хэмжээг иж бүрэн хэрэгжүүлснээр нийгмийн хэмжээгээр бодитой хэмнэлт гаргах ёстой. Гэтэл материалын зардлын өсөлт үйлдвэрлэлийнхээс түрүүлж, эцсийн дүндээ үндэсний орлого, материал багтаамжид сөрөг нөлөө үзүүлсээр байгаа нь олонхи үйлдвэр, аж ахуйн газар зөвхөн ил байгаа нөөц бололцоог ашиглахад чиглэсэн ойр зуурын арга хэмжээгээр хязгаарлаад үйлдвэрлэлийн техник, технологийг боловсронгуй болгох, хаягдалгүй буюу бага хаягдалтай технологи нэвтрүүлэн, нөөцийг эрчимтэй аргаар ашиглах урт хугацааны цогцолбор арга хэмжээг тууштай хэрэгжүүлж хэвшээгүйтэй шууд холбоотой байна. 

Эдийн засгийн төв байгууллагууд Дархан хотын хэмжээнд шалгалт хийснээс үзэхэд дээрээс баталж өгсөн төлөвлөгөөт даалгаврын жагсаалт, тайлан зэрэг бичиг цаас бүрдүүлэх мэт онгоц зүйлээр хөөцөлдөөд техник, технологийн бодитой арга хэмжээг орхигдуулсан ноцтой дутагдал илэрчээ. Ажилчдын социалист уралдааны үүрэг, арвилан хэмнэлтийн хувийн дансанд субботникоор хийсэн ажил, өөдөс ашиглан бүтээгдэхүүн үйлдвэрлэж оруулсан хуримтлалыг бүртгэснээс өөр дорвитой зүйл байгаагүй нь үнэн хэрэгтээ материаллаг нөөцийн хэмнэлтийн асуудлыг хэлбэрдэх маягаар ойлгоод сайтар бодож боловсруулсан чиглэлгүй урсгалд нь тавьсан хэрэг юм. 

Төлөвлөгөөт зардлыг бууруулсныг арвилан хэмнэлт гаргасан мэт үздэг буруу арга нэлээд түгээмэл болж, өртөг зардлыг зориуд өндөр төлөвлөж, материал, түүхий эд, түлш, шатахууны элбэг хангалуун нөөцөөр түрж төлөвлөгөө биелүүлдэг ноцтой дутагдал даамжирч байна. Дархан хотын керамзитын завод 28, 5 мянган шоометр ус хэмнэж, хэмнэлтийн төлөвлөгөөг 3, 6 дахин давуулсан дүн гаргасныг нарийвчлан үзэхэд хэвлэх, бэлтгэх тасгийн тоосролтыг багасгах зориулалтаар хэрэглэвэл зохих усыг 210 хоногийн турш хааж, ажилчдын эрүүл мэндэд хохиролтой явган заль хэрэглэснээ арван таван мянга гаруй шоометр ус хэмнэсэн мэтээр мэдээлсэн байлаа. Нөгөө талаар бараг хэрэглээгүй материалыг хэмнэсэн мэтээр мэдээлж хуурамч хэмнэлтээр будлиантай ташаа ойлголт бий болгодог явдал гарсаар байгааг Ой, модны аж үйлдвэрийн Яам эслэг хавтан хэмнэх төлөвлөгөөг 36, 4 дахин давуулсан мэтээр өнгөрсөн онд мэдээлсэн тохиолдол гэрчилж байна. 

Хэмнэлтийн эцсийн үр дүнг тооцоолох ажилд ч арга зүй, практикийн доголдол үргэлжилж байгаагаас Дархан хотын царууц тоосго, шохойн үйлдвэрт шохойн чулуу, нунтаг нүүрс, тал болон үйрсэн тоосго, технологийн хэрэгцээний уур, усыг зүй зохистой ашиглах дорвитой ажил зохиосон мөртөө түүнийгээ бодитой тодорхойлон бүртгэл тооцоондоо тусгасангүй. 

Материаллаг нөөцийг зүй зохистой ашиглах, арвилан хэмнэх ажлыг урт хугацааны цогцолбор программаар хэрэгжүүлэх нь илүү үр дүнтэй болохыг ЗХУ, социалист бусад орны туршлага тодорхой харууллаа. 

Иймд нөөцийг зүй зохистой ашиглах, арвилан хэмнэх ажлыг зохион байгуулахдаа төлөвлөлт, удирдлагын зорилтот программын аргыг өргөн хэрэглэх шаардлагатай байна. Манай яам, улсын хороо, тусгай газар, аймаг, хотын АДХ-ын гүйцэтгэх захиргаад арвилан хэмнэлтийн бүхий л ажлыг уялдуулан зохицуулж, хэмнэлтийн программчилсан төлөвлөгөөг боловсруулж хэрэгжүүлэхэд бүтээлч идэвхтэй оролцох үүргээ ажил хэрэгчээр биелүүлэх цаг болжээ. 

Материал, түүхий эд, түлш, эрчим хүчийг зүй зохистой зарцуулах, хоёрдогч түүхий эдийг ашиглах, үйлдвэрлэлд дэвшилт техник, технологи нэвтрүүлэх, үр ашигтай шинэ материал өргөнөөр хэрэглэх, ажил, үйлчилгээний чанарыг сайжруулах, бүтээгдэхүүний хийц, загвар, бүтээлийг боловсронгуй болгох, материал, түүхий эдийг хадгалах, тээвэрлэх, ачиж буулгахад гарах хорогдлыг багасгах, удирдлагын бух шатанд материал зарцуулалтын норм нормативын үндэслэлийг сайжруулахын тулд Улсын барилгын хороо, Тээврийн Яам, Түлш, эрчим хүчний үйлдвэрийн Яам нэлээд анхаарч тодорхой төсөл боловсруулсан жишээгээр бусад яам, үйлдвэр, аж ахуйн байгууллагууд амин чухал энэ асуудалд нухацтай хандвал зохино. Материаллаг нөөцийг хэмнэх талаар ирэх арваад жилд баримтлах техник, технологийн бодлогыг урьдаас шинжлэх ухааны үндэслэлтэй боловсруулах нь салбарын яам, газар, тэдгээрийн эрдэм шинжилгээний байгууллага ажилтнуудын хамгийн бүтээлчээр ойрын болон алс хэтийн цогцолбор тооцоотой гүйцэтгэвэл зохих онцгой хариуцлагатай ажил мөн. 

