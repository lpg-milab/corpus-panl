№131 (14408)      
1986 оны зургадугаар сарын 1.
МАХН-ын ХIХ их хурлын тухай сонсгол мэдээ

Монгол Ардын Хувьсгалт Намын XIX, их хурал 1988 оны тавдугаар сарын 31-нд ажлаа үргэлжлүүлж өглөөний хуралдаан дээрээ Монгол Ардын Хувьсгалт Намын XIX их хуралд тавьсан МАХН-ын Төв Хорооны тайлан, цаашдын зорилтын тухай илтгэл, МАХН-ын Төв Шалган Байцаах Комиссын тайлан илтгэл, БНМАУ-ын эдийн засаг, нийгмийг 1986 - 1990 онд хөгжүүлэх үндсэн чиглэлийн тухай илтгэлийг хэлэлцэв. 

Энэ хуралдаан дээр Улаанбаатар хотын техник туслалцааны үйлдвэрийн барилга трестийн бригадын дарга, БНМАУ-ын хөдөлмөрийн баатар Ж. Ишгэнхүү, Төв аймгийн << Октябрь >> сангийн аж ахуйн намын үүрийн нарийн бичгийн дарга Д. Хандсүрэн, Завхан аймгийн намын хорооны нэгдүгээр нарийн бичгийн дарга Ц. Содномжамц, БНМАУ-ын Батлан хамгаалах Яамны сайд Ж. Ёндон нар үг хэлэв. 

Хуралдааны танхимд БНМАУ-ын Зэвсэгт хүчний дайчдын төлөөлөгчдийг дайчин алдрын тугаа мандуулан орж ирэхэд хуралдагсад суудлаасаа босч алга нижгэнүүлэн ташиж угтлаа. Тэд их хуралд халуун баяр хүргээд, ах дүү орнуудын армиуд, юуны өмнө зөвлөлтийн яруу алдарт зэвсэгт хүчинтэй тогтоосон дайчин нөхөрлөлөө бэхжүүлж, эх орныхоо дархан хил хязгаарыг соргогоор манаж, социализмын ололтыг найдвартай хамгаалах үүргээ нэр төртэй биелүүлэхээ илэрхийлэв. 

Дараа нь Сүхбаатар аймгийн Асгат сумын << Соёмбо >> нэгдлийн адуучин, БНМАУ-ын гавьяат нэгдэлчин Г, Намжил, Улсын драмын академик театрын жүжигчин Н. Сувд, Хөвсгөл аймгийн Цагаан-Уул сумын амьдрал >> нэгдлийн зөвлөлийн дарга, БНМАУ-ын хөдөлмөрийн баатар Ү. Аварзэд, Өмнөговь аймгийн АДХ-ын гүйцэтгэх захиргааны дарга Т. Наранхүү, Улаанбаатар төгөл замын зүтгүүрийн депогийн машин, БНМАУ-ын хөдөлмөрийн баатар Б. Лхам, Хэнтий аймгийн намын хорооны нэгдүгээр нарийн бичгийн дарга Ч. Дашдэмбэрэл нар үг хэлэв. 

Үүгээр санал шүүмжлэл дуусав. 

Их хурлын төгсгөлийн хуралдаан дээр << Монгол Ардын Хувьсгалт Намын XIX их хуралд тавьсан МАХН-ын Тов Хорооны тайлан, цаашдын зорилт >> илтгэл, МАХН-ын Төв Шалган Байцаах Комиссын тайлан илтгэл, << БНМАУ-ын эдийн засаг, нийгмийг 1986 - 1990 онд хөгжүүлэх Үндсэн чиглэлийн >> тухай болон МАХН-ын Дүрэмд оруулах зарим нэмэлт, өөрчлөлтийн талаар МАХН-ын XIX их хурлаас гаргах тогтоолуудыг санал нэгтэй батлав. 

Намын XIX их хурлаас сонгогдсон МАХН-ын Төв Хорооны Бүгд хурал болон МАХН-ын Төв Шалган байцаах Комиссын хурлын дүнгийн тухай их хуралд мэдээлэв. 

Бүгд хурлаас МАХН-ын Төв Хорооны ерөнхий нарийн бичгийн даргаар нөхөр Ж. Батмөнхийг санал нэгтэй сонгосон байна. 

Бүгд хурал МАХН-ын Төв Хорооны Улс төрийн Товчоо, нарийн бичгийн дарга нарыг сонгож, МАХН-ын Төв Хорооны дэргэдэх Намын хянан шалгах хорооны даргыг баталжээ. 

МАХН-ын Төв Шалган Байцаах Комиссын анхдугаар хурал болж тус комиссын даргыг сонгосон байна. 

МАХН-ын Төв Хорооны ерөнхий нарийн бичгийн дарга нөхөр Ж. Батмөнх их хурлыг хааж үг хэлэв. 

Ж. Батмөнхийн хэлсэн үгийг их хурлын төлөөлөгчид, зочид анхааралтай сонсож байн байн алга ташиж халуун дотноор хүлээн авлаа. 

Нөхөр Ж. Батмөнх Монгол Ардын Хувьсгалт Намын XIX их хурал хаасныг мэдэгдэв. Их хуралд оролцогчид намын дуулал интернационализмыг сүр жавхлантай дуулав. 

