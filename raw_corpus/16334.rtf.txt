№57 (16334)             
1986 оны гуравдугаар сарын 7.
ӨӨР  ХУВЬ  ЗАЯАГ ТҮҮХ БИДЭНД ӨГӨӨГҮЙ

Нам тус орны ирээдүйн төлөв, газар дэлхий дээр бат бэх энх тайван тогтоохын төлөө, төлөвлөсөн чиг бодлогынхоо үнэн зөвийн төлөө хүлээх хариуцлагаа гүнзгий ухамсарлаж байгаад зөвлөлтийн ард түмэн итгэлтэй байж болно. Түүнийг практикт хэрэгжүүлэхэд хэрэгтэй гол зүйл бол нам, ард түмний шургуу ажил, эв нэгдэл, нийт хөдөлмөрчдийн нягтармал үйл ажиллагаа мөн. Гагцхүү тэгж гэмээж нь бид хүсэл зоригоо нэгтгэн эрчимтэйеэ өөдөө өгсөх, урагшаа ахих аугаа их Лениний гэрээсийг биелүүлж чадна. Өөр хувь заяаг түүх бидэнд өгөөгүй. Гэвч, нөхөд минь, энэ ямар сайхан хувь заяа вэ! >> гэсэн яруу сайхан үгээр ЗХУКН-ын Төв Хорооны ерөнхий нарийн бичгийн дарга нөхөр Михаил Сергеевич Горбачев ЗХУКН-ын XXVII их хуралд тавьж хэлэлцүүлсэн Улс төрийн илтгэлээ дуусгахад сонссон бүхний сэтгэл догдлон зоригжсон билээ. 

Даян дэлхийн анхаарлын төвд байж, орчин үеийн ертөнцийн хөгжил дэвшлийн үндсэн хандлага, хүн нийгмийн урагш давших зам чигийг тодорхойлж, социалист байгуулалтын нийгэм - эдийн засгийн хөгжлийн зангилаа асуудлуудыг туйлын ажил хэрэгчээр хэлэлцэж, гүн гүнзгий утга, өргөн ач холбогдолтой нэн чухал шийдвэр гаргаснаар өчигдөр бага их ажил хэрэгч байдалд ЗХУКН-ын XXVII их хурал ажлаа амжилттай өндөрлөлөө. 

ЗХУКН-ын гурав дахь Программ батлагдсанаас хойшхи хорин таван жилд зөвлөлтийн ард түмэн намынхаа удирдлагаар улс орноо бүхэлд нь шинэчлэн байгуулж, эдийн засаг, соёл, нийгмийн салбарт асар том алхам хийж. шинэ нийгэм цогцлоон байгуулагчдын хэд хэдэн үеийг өсгөн хүмүүжүүлж, сансарт нэвтрэх замыг хүн төрөлхтөнд анх нээж, цөмийн дайн дэгдэх аюулаас хорвоо ертөнцийг халхлан, цэрэг стратегийн тэнцвэрт байдлыг хангасан билээ. 

Зөвлөлүүдийн орон энэ хугацаанд улс ардын аж ахуйн үндсэн фондоо долоо дахин, үндэсний орлогоо бараг дөрөв дахин, аж үйлдвэрийн үйлдвэрлэлээ тав дахин, хөдөө аж ахуйнхыг 1, 7 дахин тус тус өсгөж, нэг хүнд ногдох бодит орлогыг 2, 6 дахин, нийгмийн хэрэглээний фондыг тав гаруй дахин нэмсэн юм. Дэлхийн нийт үйлдвэрлэлийн бүтээгдэхүүн бусад улс орнуудын хөгжлийн хурдацтай зөвлөлтийнхийг харьцуулбал. үнэхээр аварга үр дүнд хүрсэн боловч Лениний нам, зөвлөлтийн коммунистууд нийгэм - эдийн засгийн хөгжлийг улам хурдасгах шинэ стратеги боловсрууллаа. 

Хурдасгах асуудлыг их хурал иж бүрэн цогцолбор маягаар дэвшүүлж, үйлдвэрлэл болон бүтээгдэхүүн үйлдвэрлэх хурдыг нэмэх төдийгөөр хязгаарлахгүй чанарын үзүүлэлтийг нэн даруй сайжруулах, хувь хүний тал бүрийн хөгжлийг гүнзгийрүүлэх, үйлдвэрлэх хүчнийг хөгжүүлэх, үйлдвэрлэлийн харилцааг боловсронгуй болгох, эдийн засаг, аж ахуйг эрхлэн удирдах арга барилыг системээр нь сайжруулах онол, практикийн өргөн далайцтай зорилтыг боловсруулж түүнийг амжилттай шийдвэрлэхэд шинжлэх ухаан техникийн дэвшил, хүний хүчин зүйл, Хөдөлмөрийн хамт олны үүрэг хариуцлага, өөрөө удирдах чадварыг дээшлүүлэх, улс төрийн систем, нийгмийн давхрааг төгөлдөржүүлэн, ардчиллыг бэхжүүлэх, олон түмний бүтээлч хүчийг бүх талаар нэмэгдүүлэхэд дулдуйдахыг онцлон анхаарлаа. 

ЗХУд шинжлэх ухаан техникийн болон нийгэм - эдийн засгийн томоохон өөрчлөлт гаргахын тулд тооны үзүүлэлтээс үр ашиг, чанарт, завсрынхаас эцсийн ур дүнд, үйлдвэрийн фондыг өргөтгөхөөс Шинэчлэхэд, түлш, түүхий эдийн нөөцийг нэмэгдүүлэхээс ашиглалтыг сайжруулахад шилжих зорилт тавилаа. Зөвхөн үйлдвэрлэлийг шинэчлэх, техникийн талаар шинэчлэн тоноглоход зориулан энэ таван жилд 200 млрд рублийн хөрөнгө оруулахаар төлөвлөсөн нь өмнөх хоёр ч таван жилийн нийлбэр дүнгээс их байгаа юм. 

Цогцолбор программууд боловсруулан хэрэгжүүлэх, машины үйлдвэрлэлийг шинэчлэн тоноглох, электронжуулалт, иж бүрэн автоматжуулалтыг онцолж компьютерийн техник зохиох, хэрэглэх, тооцоолон бодох электрон машин, удирдлагын автоматжуулсан системийг программаар хангах, түлш, эрчим хүчний цогцолборыг шинэчлэх, металлург, химийн аж үйлдвэрийг өөрчлөн төхөөрөмжлөх, үйлдвэрлэлийн дэд бүтцийг шинэ техникээр тоноглох, барилгын ажлыг үндсээр нь сайжруулах зэрэг асар том зорилтыг их хурал авч хэлэлцлээ. 

ЗХУКН-ын анхаарлын төвд байсаар ирсэн хүний сайн сайхны төлөө тавих халамж, нийгмийн бодлогын асуудлуудыг их хурал дээр туйлын тодорхой ярилцав. Улс орны нийгэм - соёлын хүрээний материаллаг баазын тулгамдсан асуудлыг төв орон нутгийн байгууллагууд дутуу үнэлж байсныг их хурал шүүмжлээд нийгмийн хүрээ, анги, нийгмийн бүлэг, үндэстэн, ястны эрх ашиг, нийгэм, бие хүн хоёрын харилцаа, хөдөлмөр ахуйн болон эрүүл мэндээ хамгаалах, чөлөөт цагаа өнгөрүүлэх нөхцөлийг хамарсан өргөн асуудлыг хэлэлцэж, зөвлөлтийн ард түмний аж байдлыг чанарын шинэ шатанд гаргах, үүний тул ирэх арван таван жилд нэг хүнд ногдох бодит орлогыг 1, 6 - 1, 8 дахин нэмж, ард түмний амьдралын нөхцөлийг сайжруулахад зарцуулах хөрөнгийг хоёр дахин өсгөхөөр төлөвлөжээ. 

Зөвлөлтийн баатарлаг ард түмний бүхий л ололт амжилтыг зоригжуулан зохион байгуулагч ялгуусан манлай ЗХУКН-ын үйл ажиллагаа, зохион байгуулалт, ажлын арга барилыг улам төгс төгөлдөр боловсронгуй болгоход их хурал зарчмын шинэ үг хэллээ. 

Шинэ аргаар ажиллаж, намын байгууллагын роль, хариуцлагыг дээшлүүлэх, намын хүний цэвэр ариун, шударга төрх байдлын төлөө, боловсон хүчний зарчимч бодлогын төлөө цуцалтгүй тэмцэх, үзэл суртлын бүх ажлыг амьдрал, үйлдвэрлэлтэй нягт холбоотой явуулж, хүний оюуны ертөнцийг баяжуулах амин чухал асуудлуудыг цоо шинэ маягаар, бүтээлч сэтгэлгээний өндөр түвшинд дэвшүүлэн тавилаа. 

<< Хэрвээ бид шинэ маягаар ажиллаж сурахгүй бол, хөшүүн хойрго байдал ба хуучныг баримтлах явдлын аливаа илрэлийг гэтлэн давж чадахгүй бол, байдлыг байгаа янзаар нь эрүүл саруул ухаанаар дүгнэхээсээ зүрх алдвал алхам ч урагшилж чадахгүй >> гэж нөхөр М. Горбачев цохон тэмдэглэсэн байна. Байдлыг байгаа янзаар нь эрүүл саруул ухаанаар дүгнэн хэлэхийн жишээг их хурал харууллаа. 

Илэн далангүй чин сэтгэлийн зарчимч шүүмжлэл, өөрийн шүүмжлэлийг ажил хэргийг сайжруулах, ул үндэстэй, зөв шийдвэр боловсруулах, түүнийг хэрэгжүүлэх үр ашигтай арга замыг тодорхойлох хэрэглүүр гэж үзэх нь Лениний намын угийн онцлог мөн чанар, түүний хүч чадалтай, ган бат эв нэгдэлтэйн шинж болохыг тус их хурлын уур амьсгал дэлхий дахины нүүрэн дээр дахин маш тодорхой харууллаа. 

Зөвлөлүүдийн орны нийгэм - эдийн засгийн хөгжлийг хурдасгах эн тэргүүний нөхцөлүүдийн нэг нь үзэл суртлын ажил гэж үзээд түүний үр нөлөөг дээшлүүлэх өргөн зорилт дэвшүүлэн, улмаар сэтгэлгээг зогсонги байдалд оруулж, шинжлэх ухааныг амьдралаас тасалж, түүний хөгжилд саад болдог хоосон цээжлэх, номчирхох, догматикаар ягштал баримтлахаас ангижирч нийгмийн шинжлэх ухааныг санаачилгатай, бүтээлч уур амьсгалаар хөгжүүлэхэд их хурал үнэхээр эргэлт хийлээ. Их хурал хэвлэл мэдээлэл, урлаг, утга зохиолын зүтгэлтнүүд намын үзэл суртлын идэвхтнүүдийн өмнө шинэ өндөр шаардлага тавьж, үзэл суртал, уран сайхантай, ардач чанартай зохиол бүтээлээр ард түмний ололт, шинэ хүний дүр, социализмын давуу талыг нийгмийн хөгжлийн зөрчил дунд, хөдөлмөрийн хүмүүсийн баатарлаг үйлс, амьдралын бүхий л олон талт байдалд нь дүрслэн үзүүлэхийг чухалчлан заалаа. 

Хун төрөлхтний амьдралд тохиолдож болох улс төр, эдийн засгийн зөрчил, үзэл суртльн маргааныг дайны аргаар биш харилцан ойлголцох замаар нэгдэж заншихын төлөө дэлхийн тавцанд бүх нийтийг хамарсан олон улсын аюулгүй байдлын систем бий болгох стратегийг их хурал боловсрууллаа. Тийм системийн зарчмын үндсүүдийг ч нөхөр М. С. Горбачев Улс төрийн илтгэлдээ цэрэг, улс төр, эдийн засаг, хүнлэг ёсны салбараар нь тус бүр зааглан урьд өмнө ярьж байгаагүй нарийн тодорхойлж, иж бүрэн хэлбэрээр дэвшүүллээ. 

ЗХУКН-ын XXVII их хурал ажлаа амжилттай дуусгаж, намын шинэчлэн боловсруулсан Программ, өөрчлөлт оруулсан Дүрмийг нэгэн дуугаар санал нэгтэй баталж, Зөвлөлт Холбоот Улсын эдийн засаг нийгмийг XII таван жилд болон 2000 он хүртэл хугацаанд хөгжүүлэх үндсэн чиглэлийг хэлэлцэн сайшаалаа. << Эдгээр баримт бичиг марксистленинист онолын сэтгэлгээг бүтээлчээр хөгжүүлж байгаагийн сайхан жишээ, ЗСБНХУ-ын хөгжлийн амин чухал асуудал, олон улсын амьдралын зангилаа асуудлыг шийдвэрлэхэд шинжлэх ухааны үүднээс хандаж байгаагийн үлгэр жишээ мөн. 

Нийтийн тэмцэлд та бүхний ойрын холбоотон, хамтран зүтгэгч болсон бид эдгээр баримт бичгийн заалтад баярлан зоригжиж байна >> гэж нөхөр Жамбын Батмөнх ЗХУКН-ын XXVII их хурал дээр хэлсэн билээ. 

Дайчин манлай коммунист намынхаа мэргэн бодлого, хамтын оюун ухааны гандашгүй суу билгээр зэвсэглэсэн зөвлөлтийн ард түмэн зорьсноо биелүүлж, төлөвлөснөө хэрэгжүүлж, урган гарах зууныг түүхэн их гавьяагаар угтах нь ямар ч эргэлзээгүй юм. 

Зөвлөлтийн баатарлаг ард түмэн, түүний оюун ухаан, нэр төр, нинжин сэтгэл болсон ЗХУКН-ын яруу алдар бадартугай! 

