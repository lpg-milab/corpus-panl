№ 162 (15811)
1984  ОНЫ ДОЛДУГААР САРЫН 7.
БОДИТ СОЦИАЛИЗМ ЯЛАГДАШГҮЙ

Хүн төрөлхтөн нарийн түвэгтэй үед аж төрж байна. Энэ нь эрин үеийн гол зөрчил болсон социализм капитализм хоёрын хоорондын тэмцэл хурц ширүүг болж байгаагаар тодорхойлогдож байна. Өрнийн  империалист бүлэг хоёр системийн энэ түүхэн зөрчлийг хүчээр түрээ барих, дайн түрэмгийлэл хийх замаар шийдвэрлэхийг санаархаж байна. Социализмын нийгмийн системийнх нь хувьд устгана гэж << загалмайтны аян дайн >> илээр зарлаж байгаа америкийн империалистуудын улс төрийн бодлого улам харгис шинж чанартай боллоо. АНУ, түүний НАТО-гийн холбоотнуудын зүгээс ЗХУ, социалист бусад орны эсрэг чиглэсэн цөмийн дайны аюул занал өсөн нэмэгдэж байгаа өнөө үед бодит социализмын ийм хүч чадал эв нэгдлийг улам бүр бат бэх болгох явдал хэзээ хэзээнээс ч илүү чухал болж байгааг Москвад саяхан дээд хэмжээнд болсон ЭЗХТЗ-ийн гишүүн орнуудын эдийн засгийн зөвлөлгөөн онцлон анхаарлаа. 

Хөдөлмөрчин олон түмний хувьсгалт ололтыг хамгаалахаас эрхэм чухал үйлс социализмд байхгүй. Энэ бол Лениний дэвшүүлсэн зарчим мөн. Иргэний дайн, гадаадын интервенц, Аугаа их Эх орны дайн, дайны дараахь жилүүдэд Лениний нам, зөвлөлтийн аугаа их ард түмэн социализмын хамгааллын төлөө материаллаг болон оюун санааны нөөц хүчийг дайчилж байгуулсан гайхамшигт ялалт үүнийг нотолж байгаа билээ. Хүн төрөлхтөний жинхэнэ түүхийн эхлэлийг тавьсан социалист нийгмийг хамгаалан, эрчимтэй хөгжүүлэх ариун үйл хэрэгт социалист хамтын нөхөрлөлийн орнуудаас тавин байгаа хүч чармайлт, олж байгаа бахдам амжилт нь социализм Капитализмаас зүйрлэшгүй давуу дэлхий дахины өмнө улам бүр нотлон харуулсаар байна. 

Бодит социализм хүчирхэг болж хөгжихийн хэрээр энх тайван, эрх чөлөө, тусгаар тогтнол, нийгмийн дэвшлийн төлөө хийж байгаа нийт улс түмний тэмцэл их амжилт олж, хямрал гүнзгийрч, түүний олон талын нэр хүнд гутамшигтайгаар нуран унаж байна. Түүхэн энэ үйл явц хэн бүхний нүдний өмнө ил тод харагдаж байгаа учраас империалистууд ч сүйрлийн замд орж байгаагаа мэдэрч байна. Тэд цөмийн дайнд бэлтгэх замаар энэ сүйрлээ зогсоох барих улмаар түүхийн хүндийг гэдрэг эргүүлэхийг санаархаж байна. Ийм нөхцөл байдал нь бодит социализмын аюулгүй байдлыг найдвартай хамгаалахыг шаардаж байна. Энэ шаардлага хэдэн онцгой шинж чанараар тодорхойлогдож байгаа билээ. Үүнд: нэгдүгээрт, социализмыг хамгаалах явдал бол хүн төрөлхтөний соёл иргэншлийг аврахын төлөө нэгдлийн гол бүрэлдэхүүн хэсэг мөн. Хоёрдугаарт, империалистууд дайны хэнээрхлээ дэвэргэж байгаа өнөөгийн нөхцөлд цэрэг стратегийн хүчний тэнцвэртэй байдлыг хэвээр байлгах явдал бол улс түмний аюулгүй байдлын баталгааг бий болгож чадна. Чухам ийм хүч чадлыг бодит социализмын орнуудын хөгжлийн өнөөгийн түвшин хангаж байгаа юм. Гуравдугаарт, социализмыг хамгаалахад хүрэлцэх хэмжээний батлан хаМгаалах сүр хүч хэрэгтэй төдийгүй, эдийн засаг, шинжлэх ухаан техник, үзэл санааны хүчирхэг потенциал хэрэгтэй гэдгийг бодит социализмын орнууд иш үндэс болгодог юм. 

ЭЗХТЗ-ийн гишүүн орнуудын дээд хэмжээнд Москва хотноо болсон эдийн засгийн зөвлөлгөөн зөвлөлийн гишүүн орнуудын хөгжлийг жигдрүүлэх, эдийн засгийн нийт потенциалыг нь улам хүчирхэг болгоход чиглэсэн маш чухал шийдвэр гаргаж социалист хамтын нөхөрлөлийн орнууд 2000 он хүртэл хөгжих хэтийн сайхан төлөвийг нээж өглөө. 

Одоо дэлхий дахинд, энх тайвныг сахин хамгаалах, цөмийн дайны сүйрлийг сэрэмжлэн зайлуулахаас илүү чухал зорилт байхгүй. Зэвсэглэлээр хөөцөлдөхийг зогсоох, зэвсэглэлийг хорогдуулахад шилжин орох, одоогийнхоос нэлээд доод түвшинд цэрэг стратегийн тэнцвэртэй байдал тогтоох нь нэн тэргүүний ач холбогдолтой юм. Адил тэгш, адилхан аюулгүй байх зарчмыг чанд сахин мөрдөж, сансрыг милитаричлахыг болон цөмийн зэвсэглэлээр хөөцөлдөхийг зогсоох замаар улс гүрнүүд цөмийн дайны аюулыг зайлуулах бодитой арга хэмжээг хэрэгжүүлж эхлэх ёстой. Ингэхийн тулд улс төрийн зориг шийдвэр гаргах, орон бүхний аюулгүй байдлын эрх ашгийг харгалзан үзсэн шударга, эрх тэгш, оновчтой яриа хэлцээ хийх хэрэгтэй юм, Чухам ийм бодлогыг ЗХУ, ах дүү социалист бусад орон тууштай баримталж байна. 

Социализм үндэсний хийгээд олон улсын хамгийн түвэгтэй асуудлыг ч амжилттай шийдвэрлэх чадвартайг дээд хэмжээнд болсон зөвлөлгөөн дахин тодоор нотлон харууллаа. Социалист орнууд марксистленинист намуудынхаа зөв мэргэн удирдлагын ачаар, ард түмнийхээ шургуу хөдөлмөрийн үрээр саад бэрхшээлийг амжилттай гэтлэн давж, эдийн засаг, соёлоо хөгжүүлэх талаар гарамгай амжилт олж байна. Эдгээр ялалт амжилт нь социалист байгуулал оршин тогтнох цаашид өргөжин хөгжих хүч чадалтайн баталгаа мөн. 

ЭЗХТЗ-ийн гишүүн орнуудын үлгэр жишээ, социалист, коммунист бүтээн байгуулалтдаа олж байгаа ялалт амжилт бүхэн нь эдгээр орны найрамдал, хамтын ажиллагааг бэхжүүлж, дэлхий дахины нийт хөгжил дэвшилд сайхан үр нөлөө үзүүлж байна. Социалист хамтын нөхөрлөлийн орнууд хоорондоо болон бусад улс оронтой хамтран ажиллахдаа улс хоорондын шинэ маягийн харилцааны ленинч зарчмыг амьдрал, практикт тууштай хэрэгжүүлэн, улс хоорондын эдийн засгийн харилцааг шударга, ардчилсны үндсэн дээр өөрчлөн байгуулахад жинтэй хувь нэмэр оруулж, үүгээрээ нийгмийн өөр өөр байдалтай улс орнууд энх тайвнаар зэрэгцэн оршиж, бүтээлтэй хамтран ажиллах таатай нөхцөлийг бүрдүүлж байна. 

Дэлхий дээр хамгийн давшилт систем болон төлөвшин тогтож социализм хүний төлөө хүний сайн сайхны төлөө анхааран халамжлахыг эрхэм дээд зорилгоо болгож, хүн төрөлхтөний ирээдүйн төлөө төрөлх чанарынхаа дагуу туйлын хариуцлагатай хандаж байгаа нь энх тайван, социализм хоёр салшгүй нэгдэл гэдгийг үнэмшилтэйгээр нотолж байна. 

