№234 (16824)   
1987 оны есдүгээр сарын 35.
Айдаггүйгээ авдартаа хийе

Тариаланч, механикжуулагч, ногоочдын олон сарын уйгагүй хөдөлмөрийн ур дүнд багагүй тарна, ногоо ургуулж түүнийгээ хурааж авах ажил дуусах шатандаа нэгэнт орлоо. Одоо хурааснаа гамтай шуурхай тээвэрлэж, зоорь савандаа нөөцлөх, хэрэглэгчдэдээ түгээн хүргэх ажил нд өрнөж байна. Есдүгээр сарын байдлаар үзэхэд улсад бэлтгэх төмс, зарим төрлийн хүнсний ногоо төлөвлөгөөнөөс нэлээд хэмжээгээр давах боломжтой байна. Гагцхүү технологийн заавар дүрмийн дагуу зоорилж зөв хадгалах, хэрэглэгчдийн гарт шуурхай хүргэх арга хэмжээг цаг алдалгүй шуурхай зохион байгуулах нь одоо цаг агаараас биш хүнээс өөрөөс нь шалтгаалах болоод байна. 

Гэтэл улсын хэмжээний зоорь, ялангуяа Улаанбаатар зэрэг том хот суурин газар ногоо хадгалах зоорины багтаамж, хэмжээ урьдын адил хязгаарлагдмал хэвээр байгаа учраас төмс, хүнсний ногоо хадгалах газар дутагдаж, эцэстээ чанар нь муудахад хүрэх дутагдал дахин давтагдахад ойрхон болоод байна. Нийслэл хотод дөнгөж 14 мянган тонн төмс багтаах зоорьтой байтал одоогоор 20 мянган тонн төмс бууж, түүнийхээ 10 мянга гаруйг л зоорилоод байна. 

Улаанбаатар хотын ногооны дөрвөн ангийн бүх зоорь 20 мянга орчим тонн хүнсний ногоо хурааж авах багтаамжтай гэдэг ч техник, тоноглолтын хувьд өнөөгийн шаардлага хангахгүй байна. Энд жил жилд засвар хийдэг боловч оромддогийн уршгаар их хэмжээний төмс, хүнсний ногоо хадгалалтын явцад чанар муудаж, тариаланч, ногоочдын хөдөлмөрийн ур шимийг зүй бусаар бууруулдаг байна. 

Өнгөрсөн оны байдлаар зооринд хадгалах байцааны 32, 6 хувь чанар алдаж, ихээхэн хэмжээний гарз хохирол учруулжээ. Манайд зооринд хадгалсан төмсний 23 хувь, байцааны 28, 4 хувь хадгалах хугацаанд чанараа алдаж муудна гэсэн норматив тооцоо нь үнэн хэрэгтээ олон хүний хөдөлмөрийн үр дүнг << төлөвлөгөөтэйгөөр >> гарздахыг албан ёсоор зөвшөөрсөн хэрэг юм. 

Хадгалалтын хугацаанд ямар нэгэн хорогдол гарах нь мэдээж боловч зоорийн муугаас дээрх өндөр хувийн хязгаар дотор биш түүнээс ч өчнөөн илүү хэмжээгээр төмс, ногоо мууддагийг аж ахуйч биш ажиллагаагаар л тайлбарлах хэрэгтэй. Орчин үеийн техникийн түвшинд зоорь барьж байгуулах, өвлийн улиралд ногоо хадгалж арчилж сурах шаардлагатай байна. 

Сургууль, цэцэрлэг, гуанз, эмнэлэг зэрэг газрууд Өөрсдийн хэрэгцээт ногоо хадгалах зоорийг улсын гар харалгүй, өөрсдийн хүчээр аж ахуйн аргаар барьж ашиглах, ер нь аймаг, хот, сумын төв аж ахуйн байгууллагуудад ийм сахилга ихээхэн дутагдаж байна. Ногоог нэгдсэн том зооринд хадгалахын зэрэгцээ хөдөлмөрчдөд шуурхай хүргэж борлуулах, албан байгууллага. үйлдвэр. аж ахуйн газрууд төмс, хүнсний ногоог хадгалах сав зоорьтой болж хэрэгцээт ногоогоо өөрсдөө хадгалж занших цаг аль хэдийнэ болжээ. 

Тэрчлэн гэрийн нөхцөлд, болон орон сууцны байрыг ашиглан төмс, хүнсний ногоо хадгалах санаачилга дэлгэрүүлж арга зөвлөмж боловсруулах. хөдөлмөрчид ч өөрсдөө үүнд аж ахуйч санаа тавих ёстой. Элбэг үед нь цамаархаж, ховордоход нь улсаас шаардаж суудаг аж ахуйч бус хандлагатай айл гэр олширчээ. Нөгөө талаар хагас сая гаруй хүнтэй Улаанбаатар хотод ногоо худалдаалах цэг дөнгөж 90 байгаа нь ч хөдөлмөрчдөд бэрхшээл чирэгдэл учруулж төмс, хүнсний ногоо худалдаалах нэмэлт цэг байгуулахыг шаардаж байна. Нөөц бололцоогоо ашиглаж идэвх санаачилга гаргавал нэгэнт ургуулж хурааж авсан аминдаа эзэн болох боломж бүрэн байна. 

Хотын худалдааны байгууллагууд нийслэлийн төв орчмын хүнсний хэдэн том дэлгүүрт төмс, хүнсний ногоо буулгаж. зай багтаамж муутай цөөхөн агуулахуудыг дүүргэснийгээ хөдөлмөрчдийн эрэлт хэрэгцээг хангасан мэтээр үзэж сэтгэл цадаад хотын захын хорооллын жижиг дэлгүүр, мухлагуудад төмс, хүнсний ногоо хуваарилж хангах, айл өрх, хөдөлмөрчдийн захиалгаар гэрт нь хүргэж өгөх явуулын үйлчилгээг зохион байгуулах ажлыг орхигдуулсаар байна. Идэвхгүй, санаачилгагүй уршгаар Улаанбаатарт хөдөлмөрчдөд өнөөгийн байдлаар дөнгөж 3700 гаруйхан тонн төмс худалдаад байгаа нь нийт оршин суугчдын хэрэгцээтэй жишиж үзвэл өчүүхэн зүйл юм. 

Хөдөлмөрчдөд худалдаалах, төмс, хүнсний ногоог батлагдсан стандартын дагуу цэвэрлэж гэмтэлтэй муудсаныг ялган, хүний хэрэгцээ хангахаар болгон, их бага янз бүрээр савлаж худалдаалах тухайд худалдааны байгууллагууд хүйтэн цэвдэг хандлагатай хэвээр байна. Төмс, хүнсний ногоо худалдаалах цэгүүдийн ажиллах цагийн хуваарийг оновчтой болгож, өглөө, оройн цагаар илүүтэй ажиллахаар зохицуулах зэргээр уян хатан ажиллагаа хэрэгтэн байна. 

Хөдөөгийн хөдөлмөрчдөд төмс, хүнсний ногоог хүргэх, тэдний хоолны бүтцэд зайлшгүй хэрэгтэй хэмжээгээр хангах, зоорь агуулахтай болгох ажлыг орон нутгийн нам, улсын байгууллагууд урсгалд нь орхисноос төмс, хүнсний ногоо худалдаалах, борлуулах арга хэмжээ одоогийн байдлаар аймаг, сумын төвийн хөдөлмөрчдөд л арай чүү хүрээд түүнээс цааш гарахгүй байна. 

Хөдөмөрчдийг жилийн турш, төмс, хүнсний ногоогоор тасалдалгүй хангахад, ургуулснаа хурааж сайн хадгалах зоорь шийдвэрлэх үүрэгтэй нь хэн бүхэнд ойлгомжтой атал үүнийг хоёрдугаар зэрэгт үзэж зөвхөн ургацын тоон үзүүлэлтийн хойноос хөөцөлдөж ирсэн өрөөсгөл хандлагыг арилгаж, саалийг базаахын хамт саваа бэлтгэхэд онцгой анхаарч, эрс өөрчлөлт гаргах хэрэгтэй байна. Найдвартай зоорьжуулаагүй цагт байгаль, цаг уурын эрхшээлд хүлээтэй хэвээр, арвин ургац авах тухай уриа маань ч утга Z учиргүй болон хувирахад хүрнэ. Тооцоолсноос бараг нэг дахин илүү төмс, хүнсний ногоо авч болохоор энэ намрын хувьд бол нэгэнт тарьж ургуулснаа хүйтэнд хайруулж, хөсөр хаялгүйгээр албан, үйлдвэр, аж ахуйн газар, хөдөлмөрчдийн зоорь саванд түгээн хадгалах ажилд цаг алдалгүй хүч зарж, санаачилга гаргах зорилт тулгарч байна. 

