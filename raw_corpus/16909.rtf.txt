№6 [16909]
1988 оны нэгдүгээр сарын 7.ҮРЖИЛ-СЕЛЕКЦ
<<Мал  аж ахуйг эрчимжүүлэн хөгжүүлж бүтээгдэхүүний үйлдвэрлэлийг нэмэгдүүлэх нэг үндэс нь шинжлэх ухааны үндэслэлтэй зохион байгуулагдсан үржил-селекцийн ажил юм>> гэж МАХН-ын Төв Хорооны IV бүгд хурал дээр нөхөр Ж. Батмөнх тэмдэглээд  мал сүргийг тогтвортой өсгөх. ашиг шимийг тэмдэглүүлэх үндсэн арга гэж үзээд үржил-селекцийн ажилд байгаа хоцрогдлыг арилгах арга замыг заасан юм. Манай улс тавиад оноос эхлэн ашиг шим ихтэй үүлдрийн үхэр, хонь, ямаа үржүүлэх, эрлийзжүүлэх зэргээр сайн үүлдэр, үүлдрийн хэсэг бий болгосны дотор улсын хэмжээгээр нутгийн монгол малын зэрэгцээ арав гаруй үүлдэр, үүлдрийн хэсгийн хонь, ямаа, долоон үүлдрийн үхэр үржүүлж байна. Нутгийн шилмэл омгийн мал өсч, өргөн тархаж одоо долоон омгийн хонь,  тус  бүр хоёр омгийн тэмээ, үхэр, ямаа сонгон үржүүлэх боллоо. Махны үхрийг хорь гаруй нэгдэл, аж ахуйд, сүү- ний үхрийг саалийн механикжсан дөч гаруй фермд, нарийн, нарийвтар ноост хонийг 26,  ноолуурын ямааг 72, ноосны  ямааг   дөрөв, каракуль   хонийг   таван нэгдэл, сангнйн аж ахуйд үржүүлж, цөцгийн тосны бүсийн 33 нэгдэл,   аж     ахуйн     үхрийг мах, сүүний ашиг шимийн чиглэлээр одоо эрчимтэй эрлийзжүүлж байна. 

Нутгийн малыг шилж сонгон тоог өсгөж,ашиг шимийг дээшлүүлэх талаар зорилго чиглэлтэй ажиллаж нэлээд нэгдэл,  сангийн аж ахуйд амжилт олж байна. Баян-Өлгийн  Алтай, Завханы Их-Уул, Төвийн Баяндэлгэр, Хөвсгөлийн Баянзүрх, Цагаан-Уул сумын нэгдлүүд сүүлийн зургаан жилд малаа төрөл бүр дээр нь өсгөжээ. Хэдий тийм боловч үржил-селекцийн ажлыг мал сүргээ тогтвортой өсгөх, ашиг шимийг нэмэгдүүлэх үндсэн арга болгоход доголдол дутагдал гарсаар ирсэн учир хэвгшиж тогтворжсон түгээмэл амжилт гараагүйгээр барахгүй тэмээ, адуу, сарлагийн талаар тодорхой чиглэл бодлоготой хэрэгжүүлж байгаа үржил-селекцийн ажил илт үгүйлэгдсээр байна.
МАХН-ын Төв Хорооны IV (1987 оны) бүгд хурал <<Энэ хоцрогдлын үндсэн шалтгаан нь үржлийн ажлын мөн чанар, агуулга, ач холбогдлыг төв, орон нутгийн нам,  улс,  аж  ахуйн байгууллагын удирдах ажилтны нэлээд нь дутуу үнэлж, түүнийг хэрэгжүүлэх ажлыг цогцолбор  арга хэмжээ болгон явуулахгүй, урсгалд нь орхиж ирсэнд оршино>> гэж шүүмжилсэн юм.

Нэлээд нэгдэл, сангийн аж ахуй хэдийд, ямар ашиг шимтэй, хичнээн малтай болох тухайгаа нарийн төлөвлөж алсын хараатай ажиллахын оронд төл бойжуулж, төлөвлөгөө биелүүлж л байвал бусад нь хамаагүй мэтээр хандаж стандартын бус хээлтүүлэгчийг нийлүүлэгт ашиглах, технологийн тохиромжтой биш хугацаанд мал төллүүлэхийг ч ердийн юм шиг санадаг болжээ.
Цэвэр үүлдрийн болон эрлийз мал илүү зардал гаргадаг, чирэгдэл түвэг ихтэй гэж бэрхшээн тэдгээрийг өсгөн үржүүлэхээс хойш сууж зайлсхийхийг хичээдэг удирдах ажилтан ч аж ахуйнуудад цөөн
биш байгаа нь ноцтон асуудал мөн. Булган, Хэнтий, Дорнод аймаг нарийн, нарийвтар ноост хонь өсгөх талаар МАХН-ын Төв Хороо,  БНМАУ-ын Сайд нарын Зөвлөлийн <<Үржлийн ажлыг сайжруулах зарим арга хэмжээний тухай>> (1984 оны) тогтоолын заалтыг хэрэгжүүлэх ажлыг хангалтгүй зохиосноос эдгээр аймгийн эрлийз хонь 1980 онд байснаасаа бараг тавин хувиар цөөрч, ноос бэлтгэлд бэрхшээл учрууллаа. Цэвэр үүлдрийн болон эрлийз малыг онцлогийг нь хайхрахгүйгээр нутгийн малын нэг адил нөхцөлд адгуулж байгаагаас ашиг шим, үр өгөөжийг нь тэр бүрий гүнцэд авч чаддаггүйгээс гадна, зуун хээлтэгч тутмаас  бойжуулсан     тугал  8,   хурга 21, ишиг 15-аар улсын дунджаас тус тус доогуур байна.
Үржлийн малын чанарыг сайжруулж, ашиг шимийг нэмэгдүүлэх хэтийн төлөвлөгөөг шинжлэх ухааны үндэстэй сайтар боловсруулж малчид, хөдөлмөрийн хамт олноор тал бүрээр хэлэлцүүлж цаашдын ажилд нарийвчлан мөрдөх шаардлагатай. Үржлийн ажилд хялбарчлах, хэлбэрдэх, тавьсан зорилтоо хэрэгжүүлэхгүй дутуу орхих, улсаас нэгэнт тогтоож өгсөн бүсийн чиглэлийг зөрчиж дур зоргоор ажиллах хандлага ихээхэн хохиролтой юм. Үржлийн ажлын тухай  нам, засгийн тогтоол, шийдвэрийн агуулга, заалт бүрийг гүнзгий сайн мэдэж, хэрэгжүүлэх арга замыг бусдад зааж чиглүүлж чадах хэмжээнд ойлгож, ажлын удирдлага болохуйцаар эзэмшээгүйгээр өнгөц шаардлага тавьж, дутуу мэдлэгээр аргацаахад хүрвэл мал аж ахуйн хувь заяаг шийдвэрлэх энэ чухал арга хэмжээнд ямар ч доголдол гарч болзошгүй  юм.
Нарийн нягт бүртгэлгүйгээр үржлийн ажлыг эмх цэгцтэй явуулах боломж алдагдаж, тавих хяналт сулардаг, түүгээр ч барахгүй  ашиг шим сайтай мал солигдож  завшигдах,   хувийн   өмчид   шилжих,   үрж-   лийн чиглэл алдагдах ноцтой дутагдалд үүд хаалга нээдэг байна. Тэрчлэн  Хөдөө аж ахуй,  хүнсний   үйлдвэрийн Яам,   түүний    харьяа  үржлийн нэгдэл, аймаг дахь   үржил-селекцийн   станцын   ажлын   арга барилыг үржлийн төлөвлөгөө тооцооны төдий цаасны хүрээнээс  гаргаж,    жинхэнэ     үйлдвэрлэлийн гүнд оруулах зэрэг асуудлыг шийдвэрлэх хэрэгтэй байна.
Үржлийн ажлын бодлого боловсруулах, малыг ангилан ялгах, тохируулан сонголт хийх, шилдэг малыг үр төлөөр нь шалгах зэрэг шинжлэх ухааны үндэслэл, мэргэжлийн ур чадвар шаардах ажилд мал аж ахуйн эрдэм шинжилгээний төв, орон нутгийн хүрээлэн, станцын хүчийг өргөн ашиглах, хамтран ажиллах талаар аймаг, эрдэм шинжилгээний байгууллага  аль аль талаасаа идэвх санаачилга гаргаж хариуцлагатай хандах цаг болжээ. Улсын үржлийн аж ахуй, фермийн хувьд бол энэ ажлыг ёстой үлгэр жишээ зохион байгуулж бусад нэгдэл, аж ахуйд их ашиг шимтэй мал нийлүүлэх төлөвлөгөө, аж ахуйн гэрээгээр хүлээсэн үүргээ нэр төртэй биелүүлж байх, ийм шаардлагыг ч тууштай тавьж, хэрэгжүүлж байвал зохино.
Мал аж ахуйд эрчимтэй арга нэвтрүүлж бүтээгдэхүүн үйлдвэрлэлийг нэмэгдүүлэх зорилт үржил-селекцийн ажлаас шууд шалтгаалж байгаа тул үүнд бүх нийтийн анхаарлыг төвлөрүүлж, аж ахуйн удирдлагууд, мал аж ахуйн мэргэжилтэн, малчид хариуцлагаа эрс дээшлүүлж чанарын өөрчлөлт гаргах шаардлагатай байна. 
