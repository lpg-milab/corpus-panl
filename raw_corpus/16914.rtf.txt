     №11 (16914)
    1988 оны нэгдүгээр сарын 13	
малчдын тооцоо
<<Малчид тариаланчдын аж ахуйч сэтгэлгээг хөгжүүлж, үйлдвэрлэлийг эдийн засгийн аргаар удирдах арга барилыг өргөжүүлэхэд хөдөө аж ахуйн улс, хоршооллын нэлээд байгууллагуудад аж ахуйн дотоод тооцоо нэвтрүүлж эхэлсэн нь  чухал ач холбогдолтой болж байна>> гэж МАХН-ын Төв Хорооны IV бүгд хурал дээр нөхөр Ж.Батмөнх хэлээд аж ахуйн дотоод тооцоог нэвтрүүлэхийн чухлыг  анхааруулсан билээ.] [Удирдлагын аргыг өөрчлөн сайжруулж,  малчдын эдийн засгийн сэтгэлгээг хөгжүүлэх, аж ахуйн бие даасан байдлыг бэхжүүлж, социалист овсгоог эзэмшихэд дотоод тооцоо бодитой нөлөө үзүүлэх маш чухал хэрэглүүр мөн.
Төлөвлөлт,  аж ахуйн тооцоо хоёрын нэгдмэл байдал тэдгээрийн бие биесийг  харилцан нөхөх шинж чанар нь социалист ёсоор аж ахуйг эрхлэх зарчмын тухай Лениний  сургаалын гол шугам, гол үзэл баримтлал нь юм. Ийм ч учраас МАХН-ын XIX их хурал,  аж ахуйн байгууллагуудын харилцан хүлээх үүрэг хариуцлагыг  өндөржүүлэх,  нийгэм, хамт олон, хувь хүний сонирхлыг зөв хослох, аж ахуйн тооцооны зарчмыг үйлдвэрлэл,  үйлчилгээний бүх нэгжид жинхэнэ ёсоор нэвтрүүлэх талаар нарийвчилсан зорилт дэвшүүлсэн.
[Мал аж ахуйн тооцоо нь тус салбарын үйлдвэрлэлийн хамгийн анхан шатны нэгж болсон сууриас эхлэх учиртай бөгөөд тэнд л материал, хөрөнгийг хариуцах, үйлдвэрлэлийн даалгаврыг биелүүлэх асуудлын хувь заяа шийдвэрлэгддэг билээ.] [Орлогоороо зардлаа нөхөөд ашигтай ажиллах нөхцөлийг чухам суурь дээр л бүрдүүлж түүнийг малчин л шийдвэрлэх учраас мал  аж ахуйн суурь, бригад, хэсэг бүрийн үйл  ажиллагаанд  аж ахуйн дотоод болон орлого, зарлагын мөнгөн тооцоог нарийн зөв нэвтрүүлэн орлогын төгрөг дутамд: ногдох зардлыг хэмнэхийн төлөө тэмцлийг хүчтэй өрнүүлэх ёстой.] [Цалин хөлсний шинэ системийг малчдад сайтар ойлгуулж, үр бүтээлтэй ажиллаад байвал цалин байнга өсөх давуу талтай нь бодитойгоор ойлгогдоно. Аж ахуйн дотоод тооцоо нь малчдын эдийн засгийн сэтгэлгээг хөгжүүлж, ниигмийн болон хамт олон,  хувь хүний сонирхлыг нэгтгэн үйлдвэрлэлийн үр ашгийг дээшлүүлэхэд хүчтэй түлхэц өгөх болно.	
Аж ахуйн дотоод тооцоо бол бий болгох орлого зарцуулах зардлын хэмжээг нормативын үндсэн дээр тодорхойлж, сар, улирлын хуваарьтай лимит болгон тогтоосноор малчдыг тооцоогоо өөрөө хөтлөх, үйл ажиллагаагаа эдийн засгийн аргаар эрхлэхэд сургах төдийгүй хамт олонд бага зардлаар арвин бүтээгдэхүүн үйлдвэрлэх сонирхол төрүүлэх хөшүүрэг юм.]
Сүүлийн жилүүдэд  аж ахуйн дотоод тооцоог орон нутгийн намын байгууллагууд аж ахуйг эдийн засаргаар удирдахад идэвхтэй хэрэглэх боллоо.Одоо сангийн аж  ахуй, тэжээлийн аж ахуйн үйлдвэрлэлийн бүх нэгжийн 44 хувь, хөдөө аж ахуйн нэгдлийн  нэгжүүдийн 37,1 хувьд аж ахуйн дотоод тооцоо нэвтрүүлээд байна.

Баянхонгор аймгийн намын хороо хөдөө аж ахуйн нэгдлийнхээ мал аж ахуйн бүх бригад, хэсэг, суурьд аж ахуйн дотоод болон орлого, зарлагын мөнгөн тооцоо, төлөвлөсөн орлого, зарлагын байдалд байнгын хяналт тавих чекийн системийг өнгөрсөн оны эхнээс бүрэн нэвтрүүлжээ.] [Аймгийн нам, улс, олон нийт, аж ахуйн байгууллагын шалган туслах ажлыг ч түүнд чиглүүлж эдийн засгийн албаныхан энэхүү системийн мөн чанар, агуулгыг малчин хөдөлмөрчдөд тайлбарлан ойлгуулахад  ихээхэн хүч дайчлан ажиллаж байна.
Аймгийн малчид өнгөрсөн оны эхэнд байсан малаа 40 шахам мянга, түүний дотор хээлтэгчийг хорь гаруй мянгаар өсгөж, мал өсгөх улсын төлөвлөгөөг бодод шилжүүлснээр давуулж биелүүлсэн байн
[Сүхбаатар аймгийн Асгат сумын <<Соёмбо>> нэгдлийн хоньчдын хамтын тооцоотой долоон бригад аж ахуйн дотоод тооцоо, хяналтын чекийн систем нэвтрүүлж ажиллаад сүүлийн гурван жилд зуун мянга гаруй төгрөгийн шууд зардал хэмнэжээ.] [Уулбаян сумын <<Сүхбаатарын зам>> нэгдлийн Б. Чулуу ахлагчтай хоньчдын хамтын тооцоотой бригад сүүлийн дөрвөн жилд малын хорогдол гаргасангүй.] [ Малчдынхаа төлийг бүрэн бойжуулж гэрээгээр хүлээсэн үүргээсээ 500 гаруй хурга, 1,4 тонн ноос, 16,6 тонн мах давуулж, 21,8 мянган төгрөгийн шууд зардал хэмнэж, нэгдэлдээ 787,8 мянган төгрөгийн ашиг оруулжээ.] [Халзан сумын <<Хөдөлмөр>> нэгдлийн хоньчин, БНМАУ-ын хөдөлмөрийн баатар М. Моонон ахлагчтай хоньчдын хамтын тооцоотой бригад сүүлийн хоёр жилд зуун эх тутмаас 105 төл бойжуулсан байна.
Мал аж ахуйн нэгжүүд дотоод тооцоотой болж, зарим ахиц өөрчлөлт гарч байгаа боловч энэ нь орон даяар жигдрэн хэвшсэн үр өгөөжтэй үйл ажиллагаа болж бас л хараахан чадаагүй байна.] [Нийгмийн өсөн нэмэгдэж байгаа наад захын хэрэгцээг хангах, сүргийн өргөтгөсөн нөхөн үйлдвэрлэлийг тогтвортой явуулах амин чухал шаардлагыг хангахын тулд мал аж ахуйд мэдэгдэхүйц ахиц гаргах явдал хурцаар тавигдаж буйг онцлон заасан МАХН-ын Төв Хорооны IV бүгд хурлын шийдвэрийг хэрэгжүүлэхэд аж ахуйн дотоод тооцоог малчин  бүрийн өдөр тутмын ажил амьдралд өргөнөөр хэвшүүлэх хэрэгтэй байна.
Хөдөө аж ахуй, хүнсний үйлдвэрийн Яам. Нэгдлийн холбооны дээд зөвлөлөөс холбогдох яам, газартай хамтран боловсруулсан нэгдсэн аргачлалын дагуу 1988 оноос эхлэн хөдөө аж ахуйн улс., хоршооллын байгууллагын бүх нэгжид аж ахуйн дотоод тооцоог нэг зэрэг нэвтрүүлэх юм.] [Тиймээс нэгдэл, аж ахуй бүр дотоод тооцооны орлого, зардлыг бүрэн, үнэн зөвөөр тооцоолон төлөвлөж, түүнийг малчдадаа өдөр тутам  мөрдүүлж хэрэгжүүлбэл зохино.] [Манай өнөөгийн практикт анхан шатны нэгжээс эхлэн төлөвлөх шинэ аргыг хэрэгжүүлж байгаатай уялдуулж аж ахуйн дотоод тооцоог тухайн нэгж, шат дамжлага бүрт үйлдвэрлэлийг оновчтой төлөвлөх, тавьсан зорилтгоо бүрэн  ханган биелүүлэх, гүйцэтгэлд  хяналт тавих,  өөрийгөө санхүүжүүлэхэд чиглүүлж ажиллавал  мал аж ахуйн зогсонги:байдлыг гэтлэн давж үр ашиг, чанарыг дээшлүүлж чадах бөгөөд үүний төлөө тэмцлийг нийт хүмүүсийн үйл ажиллагааны ердийн хэм хэмжээ болгох нь маш чухал тулгамдсан зорилт мөн.] 
