Тураадаг хятад эмийн тухай

Өлсгөлөн зовлонгоосоо арай гэж ангижирмагц залгаад цатгалангийн гамшиг нөмөрчих юм. Энд тэнд хүмүүс өлбөрч байх дашрамд хэт таргалалт гэх өвчин нөлөөгөөрөө дэлхийд "айргийн тавд" давхиад ороод ирлээ. Сүүлийн жилүүдэд монголчууд мяраалж гоо сайхан биш харагдах болов. Ялангуяа бүсгүйчүүд. 
Турах тухай их ярьснаар тураах цай, эм, газрууд үүссэн. Харин ямар үр дүнд хүрсэн, асуудал бүрэн шийдэгдсэн эсэх нь юу юм бол. Саяхан "Лида" гэдэг байгалийн нэмэлт бүтээгдэхүүн орж иржээ. Өмнөд Хятадын Юньань мужид ургадаг цэцэг жимснээс гаргаж авсан гэх 30 ширхгээр савласан багагүй үнэ өртөг бүхий бэлдмэлийг хэрэглэдэг болсон гэнэ. Түүнээс өдөрт нэг удаа үдийн хоолны өмнө буюу хойно ганц тунг уугаад араас нь шингэнээр сайн даруулна. Нэмэлт хөдөлгөөн дасгал хийх шаардлагагүй ба хоол ундаа сойлгүй хэрэглэсний эцэст өгзөг, харвин хавиараа "өм явдаг" гэнэ шүү. Сарын дотор долоон "хил" өөхөө "нохойд хаясан" баргийн юманд хууртахааргүй нэгэн эрхмээс энэ тухай лавласан юм. Тэрээр хэлэхдээ: "Сүүлийн үед гараад байгаа ихэнх тураах бэлдмэлүүд сэжигтэй. Зарим эмэнд мансууруулах бодис шингээсэн нь илэрсэн. Бизнесмэнүүд бараагаа байнга гүйлгэхийн тулд тарган хүний зовлонгоор тоглох нь юу ч биш. Тамхинаас гарч ядаж байхад бас нэг тураах эсэх нь бүрхэг эм уух донтой болчихвол ямар сайн байхав. Тэгэхээр баараггүй эм хэрэглэх хэрэгтэй. Хятад хүн өөрсдөө айхтар нарийн ширийн эм тан хэрэглэдэг уламжлалтай. Түмпэн, саваар дүүрэн хоол өмнөө тавьчихаад иддэг мөртлөө таргалдаггүй. Тэр хоолны найрлагад байгаа ургамлуудаас бодисыг нь сугалж аваад бэлдмэл хийжээ. Үүнийгээ зориуд төрийн бодлогын хэмжээнд анхааран, санхүүжүүлж Кун минь дэх байгалийн бүтээгдэхүүн, үйлдвэрлэл, судалгаа шинжилгээний улсын компаниар хийлгэсэн юм билээ. Өөрсдөдөө "Даи-Даи" гэдэг бэлдмэлийг гаргасан бол сэрүүн уур амьсгалтай мах, гурил түлхүү хэрэглэдэг орчинд зориулж "Лида" нэртэй бодис экспортод гаргаад арваад жил болж байгаа аж. Манай хойд хөрш ОХУ болон Европын зах зээлийг энэ бэлдмэл эзэлж эхэлсэн. Зуун хувь байгалийн бүтээгдэхүүнээр бэлдсэн уг эмийн үйлчилгээ нь өөх тосыг задалдаг. Арьсыг унжуулалгүйгээр агшаадаг. Цаанаа ямар нэгэн донд автуулахгүй, бусад эрхтэнд яваандаа муу нөлөө үзүүлэхгүй гэсэн баталгаа өгдөг. Гэхдээ албан ёсны газраас нь өөрийн биеэр ирж авахгүй бол хуурамч нь гарчихсан байгаа. Хэрэв хуурамч бэлдмэлийг илрүүлсэн тохиолдолд 20.000 юаниар шагнана гэсэн байна лээ" хэмээсэн юм. Хятадын чинээлэг давхаргынхан их таргалж буй тул өөрсдөдөө зориулж муу юм хийгээгүй нь мэдээж. Уухыг хориглосон хэд хэдэн нийтлэг зарчим бий. Үүнд жирэмсэн байх, 16-аас доош насныхан, зүрх судас, даралтны эмгэг бүхий хүмүүст тохиромжгүй гэж анхааруулжээ. Уг бэлдмэлийг үйлдвэрээс нь авчирсан хүмүүс УМХГ-аар шинжлүүлж баталгаажуулаад Чингэлтэй дүүргийн нийслэлийн төр захиргааны II байранд байрлах гоо сайхны салонд худалдаж эхэлсэн аж. Эхний хэрэглэгчдэдээ гоо сайхны массажаар үнэгүй үйлчилнэ, бэлдмэлийнхээ аюулгүй байдлын баталгаа гаргуулна гэж мэдэгдэв. Энэ тухай нэмж тодруулах шаардлагатай бол 99141690, 99150596 утсанд хандах юм байна. 
Г.Мандуул