№104 (16381)         
1986 оны тавдугаар сарын 1.
ЗУУ ДАХЬ ХАВРЫН УРИА

олон улсын энх тайзны жилийн уриан дор дайны эсрэг, энх тайвны төлөө тэмцэлд улам бүр нэгдэн нягтарцгаая! >> гэж МАХН-ын Төв Хорооноос Майн нэгний зуун жилийн ойд зориулан гаргасан урианд даян дэлхийн хүн ардад хандсан гүнзгий утгатай үгс нь одоогийн дэлхий дахины нийт хөдөлмөрчдийн гол бодол санааг илэрхийлжээ. Хүн төрөлхтний хэдэн үеийнхний хүсэл мөрөөдлийг залгамжилж өнөөгийн ертөнц дээр оршин амьдарч байгаа олон сая жирийн хүний сайн сайхан амьдрахын үндсэн нөхцөл нь гагцхүү бүх нийтийн энх тайван юм. Даян дэлхийн хамгийн нийтлэг том зорилт болсон энх тайвны тэмцлийн тугийн дор олон улсын хөдөлмөрчдийн эв санааны нэгдлийн өдөр Майн нэгний 100 жилийн ойг хүн төрөлхтөн өнөөдөр тэмдэглэж байна. Бүхэл зууны туршид таван тивийн хөдөлмөрчин түмэн, ажилчин ангиас энх тайван, эрх чөлөө, нийгмийн дэвшлийн төлөө тэмцлийнхээ хүчийг бүртгэн дүгнэх, улам эрчимжүүлэх эв нэгдлийн уламжлалт баяр нь Майн нэгэн болж ирлээ. Өнөөдөр Ази, Европ, Африк, Америк, Австрали тивийн бүх улс орны томхон хот, тосгоны гудамж талбайд сая сая хүн << Орон бүхний пролетари нар нэгдэгтүн! >> гэсэн дайчин уриан дор жигдрэн жагсаж, хувьсгалын улаан туг, энхийн цэнхэр далбаа урьхан салхинд намиран, энх тайван, эв найрамдлын сүрлэг дуу хоолой цуурайтаж байна. 

Газар дэлхий төлжиж, ургамал ногоо цэцэглэх урин хаврын сард тэмдэглэдэг хаврын баяр гэж алдаршсан жил жилийн Майн баяр гагцхүү аз жаргал сайн сайханд тэмүүлсэн утгаараа хэн бүхний бодол санааг илэрхийлж, жилээс жилд улам өргөн олныг жагсаалдаа нэгтгэж хамруулсаар ирлээ. 

Дэлхий ертөнц дээр цөмийн дайны аюул тулгаран хүнд бэрх энэ цаг үед энх тайван, эв найрамдлын өмөг түшиг болсон ЗХУКН-ын XXVII их хурал хуралдаж, олон улсын тулгамдсан асуудалд шинжлэх ухаанч буурьтай дүн шинжилгээ хийж, олон улсын ажилчин хөдөлмөрчдийн цаашдын тэмцлийг оновчтой мэргэн программаар зэвсэглэж өгсөн жил тохиолдож байгаагаараа Майн зуун жилийн ой онцлог болж байна. Энэ зууны эцэс гэхэд дэлхий дээр цөмийн болон өөр бусад ямар ч төрлийн зэвсэггүй болсон байх гэсэн ЗХУ-ын туйлын энэрэнгүй сайхан санаачилгыг манай гаригийн дэвшилт хүн төрөлхтөн маш баяртай угтаж сайшаан дэмжиж тэмцлийнхээ уриа дуудлага, болголоо. Энх тайван, дэвшил хөгжлийн манай отряд социалист хамтын нөхөрлөлийн орнууд, дайны эсрэг, энх тайвны төлөө уялдуулан зохицуулсан бодлого явуулж, Хүч чармайлтаа нэгтгэн империалист дайчдын элдэв оролдлогод хатуу цохилт өгч, хүн төрөлхтний гэрэлт ирээдүйг цогцлон байгуулах олон улсын ажилчин ангийн тэмцэлд жинтэй үлгэр дууриал үзүүлсээр байгаа Капиталист орнуудад аймгийн ширүүн тулалдаан хэзээ хэзээнээс илүү хурцдаж, дарлал мөлжлөгийн эсрэг, эрх чөлөө, энх тайван, ардчиллын төлөө тэмцэл улам бүр өргөжин өрнөж байна. Империализм, түүний дагуул болсон дайныг нийгмийн амьдралаас зайлуулж, хөнөөлт зэвсгээр улайран хөөцөлдөхийг хазаарлан зогсоохын төлөө тэмцэл улам өргөн түмнийг хамарч, интернационалч шинжтэй болсоор байгаа дэлхий ертөнцийн өнөөгийн шинэ нөхцөл байдалд олон улсын хөдөлмөрчдийн ах дүүгийн барилдлагааны их баяр Майн нэгний 100 жилийн түүхт ойг хүн төрөлхтөн ёслон тэмдэглэж байна. , 

Их жанжин Сүхбаатарын санаачилгаар манай оронд ардын хувьсгалын эхнээс Майн нэгнийг тэмдэглэх болж эртний монгол нутагт Майн уриа цуурайтсанаас хойш жил бүрийн хаврын энэ өдрийг олон улсын хөдөлмөрчин түмэнтэй эв санааны нэгдлээ илэрхийлэх уламжлал болгосон монголын ард түмэн төрөлх хайрт МАХН-ынхаа XIX их хурал угтсан бүтээлч хөдөлмөрийнхөө бахтай амжилтыг Майн зуун жилийн ойд ёс төртэй рапорталж байгаа. Орон даяар намын их хурал. Майн нэгнийг угтсан гавшгай хөдөлмөрийн уралдаант ажил эрчимтэй өрнөж, шинэ таван жилийн анхны оны гарааг амжилттай эхэлснийг эхний улирлын дүн харууллаа. Үйлдвэр, аж ахуйн газрын нэгдүгээр улирлын төлөвлөгөөт зорилт амжилттай биелж, төл хүлээн авах, хаврын тариалалтад бэлтгэх ажил ахицтай байна. 

Энх тайван, хөдөлмөр, Майн нэгэн гурав салшгүй нэгдэлтэй, манай гаригийн улс түмний хүсэл эрмэлзэл, маргаашийн итгэл найдвар мөн. Ариун хөдөлмөр, аз жаргалтай амьдралын хамгийн найдвартай нөхцөл бол энх тайван, өнөө үед энх тайвны төлөө тэмцэл хүн төрөлхтний хамгийн анхдагч хэрэгцээ, туйлын эрхэм зорилт гэдгийг монголын ард түмэн гүнзгий ухамсарладаг юм, Дэлхий дахины хөдөлмөрчдийн ган бат нэгдэл, хамтын шийдвэртэй тэмцэл л цөмийн дайны хэнээтнүүдийн санаархлыг хазаарлан тогтоож, энх тайвныг сахин хамгаалж чадна. МАХН-ын Тов Хорооны ерөнхий нарийн бичгийн дарга, БНМАУ-ын Ардын Их Хурлын Тэргүүлэгчдийн дарга нөхөр Ж. Батмөнх саяхан Улаанбаатар хотын намын XXII бага хурал дээр үг хэлэхдээ << Европ дахь байдал дэлхийн янз бүрийн бүс нутаг, түүний дотор Азийн байдалтай нягт уялдаатай. Азийн хэд хэдэн район, түүнийг хүрээлэн буй тэнгис, далайн сав газарт байдал ээдрээтэй түгшүүртэй хэвээр байна >> гэж цохон тэмдэглээд << Зөвлөлт засгийн газар энэ оны дөрөвдүгээр сарын 23-ны мэдэгдэлдээ дэвшүүлсэн шинэ санаачилгуудыг манай нам, БНМАУ-ын засгийн газар халуунаар сайшаан, бүрэн, дүүрэн дэмжиж байна >> гэжээ. Манай дэлхийн аль ч тивд түгшүүртэй байдал гарахад тэр нь нийт хүн төрөлхтөнд заналхийлэх аюултай болно гэдгийг өнөөгийн нөхцөл тодорхой харуулж байгаа учраас энх тайвны төлөө, дайны эсрэг тэмцэл нь дэлхий дахиныг хуваагдашгүй нэгдмэл шинж чанартай юм. 

Социалист монголын ард түмэн ах дүү социалист орнуудын хөдөлмөрчид болон дэлхийн дэвшилт олон нийтийн хамт Майн нэгний 100 жилийн ойг тэмдэглэхдээ, халуун цөмийн дайны аюулыг арилгах, газар болон сансарт зэвсэглэлээр хөөцөлдөхийг бүрмөсөн зогсоож цөмийн зэвсгийг бүрэн устгахын төлөө тэмцэлд нэгдэн нягтрахыг гол иш үндэс болгож байна. 

Даян дэлхийд энх тайван мандтугай! 

