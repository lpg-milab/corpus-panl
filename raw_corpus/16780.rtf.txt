N9190 (16780)      
1987 оны наймдугаар сарын 9
БАЙГАЛИИН ӨГӨӨЖИЙГ АШИГЛАХ СОЁЛ

Намрын дохио орж ахуй байгаль үр төмс, тариа будаа, самар боргоцой, мөөг, мэхээр, сулхир гоёогоо хүний гар дээр өгөөмрөөр тавих цаг боллоо. Эх орны баян байгалийн өгөөжийг алга тосон хүртэхийн оронд угз татаж үндэс орвонгоор нь булгалан мулзалдаг ухвар мөчид, балмад шунахай этгээдүүдтэй хийх тэмцэл, байгалийн өгөөжийг зүй зохистой, ухаалаг боловсон ашиглах соёл төлөвшүүлэх, , экологийн хүмүүжлийн ажил хэр зэрэг үр дүнтэй байгаа нь ч гэрч баримтаар ил тод харагддаг цаг. боллоо. Цэвэр агаараар амьсгалж, мод ургамал, цэцэг навчны сайхан үнэрт сэтгэл баясаж, цэнгэг ус харж, байгалийн тансаг сайхныг мэдэрч өгөөмөр дэлхийн шимт хөрсөнд төлжсөн жимс самар амталж бие, сэтгэлийн тэнхээ нэмэх шиг таатай гам хаа байх вэ? Гэвч эх орон маань ганцхан бидний үеийнхний хатуу гар, ховдог сэтгэлд хамаг баялгаа хоослох ёстой биш харин эцэг өвгөдөөс эхлээд өнөөг дамжаад хойчийн түмэн үед аль алинд нь хайр хишгээ өгч байх мөнхийн өлгий болохоор үр хүүхэд маань гүэээлзгэнэ, аньс, үхрийн нүд, чацаргана, мойл, хад, нэрс гэж юу байсныг сураглах биш харин бодитойгоор нь хүртсээр байх ёстой. Гэтэл Завхан, Хөвсгөл, Архангай, Хэнтий, Увс аймгийн нутгаас жил тутам дунджаар 100 - 130 тонн хүртэл самар, жимс, мөөг, Баянхонгор зэрэг тал хээр, говийн аймагт чихэр өвс, гоёо, сулхир, хармаг мэт байгалийн дагалт баялаг үлэмж ихээр ашиглаж түүсээр жилээс жилд улам хорон аргаар сувдаглан авсаар өнөөдөр Өчигдөртэй харьцуулшгүй бага нөөцтэй болоод байна. 

Баянхонгор аймгаас чихэр өвс түүхдээ нөхөн сэргээхийг хайхраагүйгээс одоо тэнд чихэр өвсний нөөц эрс багасаж, үгүй болох аюулд тулгараад байна. Самар, жимс, мөөг, эмийн ургамлын нөөц тархац, нөхөн сэргээх зүй тогтлыг нарийн судалж, шинжлэх ухааны үндэслэлтэй ашиглах шаардлага тавьдаггүйгээс боловсорч. гүйцээгүй байхад нь зулгаах, жимсний бут, модны зодог, мөчрийг гэмтээх, жимст талбайд хог новш тарьж, гал түлж түймэр тавих, ой дотор самар цайруулж хог хаях балмад явдал газар сайгүй гарч байна. Мөөгийг үндэстэй нь түүдгээс нийслэл хотын эргэн тойронд 50 орчим км зайд мөөгний зөвхөн хоосон хүрээ нь л үлдсэн байна. 

Байгалийн дагалт баялгийг ашиглахад хүмүүсийн байгалиа хамгаалах эх оронч үзэл, экологийн хүмүүжил ихээхэн дорой байгаа нь ил тод харагдаж байна. Зөвхөн Улаанбаатар хотын тухайд авч үзэхэд самар, жимс, мөөг түүдэг хүний тоо жилээс жилд улам бүр олширч түүний хамт хотын ногоон бүсэд хувиараа болоод хамт олноороо зөрчил гаргаж дур зоргоор аашлан байгалийн баялгаа сүйтгэх нь нэмэгдэж ихэнх тохиолдолд ашиг хонжооны эх үүсвэр болгодог болоод байна. Байгалийн өгөөжийг дур мэдэн шунахай зорилгоор байгууллагыг болон хувийн явцуу эрх ашгийг урьдал болгож элдэв багаж төхөөрөмж ашиглан хөнөөлтэй аргаар түүдэг болсноос жимс, самар ялангуяа эмийн ургамлын нөөц эрс багасах хандлага сүүлийн үед улам хүчтэй болов. Ау ахуйч эх оронч сэтгэлтэй хүн бол жимс, ялангуяа мөөг түүхдээ дараа жил ургах нөхцөлийг нь хангахын тулд үндсийг гэмтээхгүй эх газарт нь үлдээж нямбай ажиллах учиртай. Байгалийн дагалт баялгийг хувийн хэрэгцээнээс хэтрүүлж их хэмжээгээр түүж өндөр үнээр зарж худалдан орлого олох зорилготой этгээдүүдэд тавих " хяналт сул, оноох татвар, шимтгэл төлөөс ч бага, хүлээлгэх хариуцлага ч алга байна. Эх орны баялаг бол хэн нэгний завших эзэнгүй хөрөнгө биш харин ч үндэсний нийтийн онч, нийгмийн шударга ёсыг хэрэгжүүлэх объект байх ёстой. 

Хүн амын хүнсний хангамжийг нэмэгдүүлэх зорилтот программд ан амьтан, загас, жимс жимсгэнэ, мөөг, эмийн ургамал зэрэг байгалийн өгөөжийг ашиглах хэмжээг. нэлээд ахиулахаар заасан юм. Гэвч энэ заалтыг хэрэгжүүлэхэд ухамсартай, зохион байгуулалттай үйл ажиллагаа хэрэгтэй юм. Тухайлбал, жимсний модыг гэмтээхээс урьдчилан сэргийлэх хяналтыг сайжруулж, зохион байгуулалттайгаар тарьж нөөц, тархалтыг нь нэмэгдүүлэх, тодорхой нутагт байгаа байгалийн дагалт баялгийг хашиж хамгаалах, таргалуулах, аж ахуй, хамт олонд нэр заан хариуцуулах, улмаар арвижуулах зэрэг ажлыг улсын төлөвлөгөөний үндсэн дээр өргөн хүрээтэй хийх цаг ч болсон байна. 

Байгалийн хий боловсорч байгаа энэ үед жимс, самар, мөөг, эмийн ургамлыг түүх бригад, хэсгийг зохион байгуулж, зохих бэлтгэлийг нь хангуулж зөвшөөрөлтэйгээр гаргах, энэ ажилд хүүхэд, залуучуудыг с, ургах, тэдэнд тодорхой мэдлэг олгохыг гол болговол зохино. 

Жимс, самар, мөөгийг зүй ёсоор нь түүх, зөв ашиглахын ач холбогдол, утга учрыг сурталчлах, түүх, цуглуулах арга ажиллагаанд зааж сургах талаар ардын боловсрол, шинжлэх ухааны байгууллага, эрдэм дэлгэрүүлэх, байгаль хамгаалах нийгэмлэгүүд урьдын амарлингуй, идэвхгүй байдлаа өөрчлөх хэрэгтэй байна. 

Сургуулийн хүүхдийг нийгмийн тустай хөдөлмөрт оролцуулах нэрийдлээр өвс, ургамлыг намар болгон замбараагүйгээр зугтаалгадаг нь чухамдаа тэдэнд эх оронч хүмүүжил олгоход сөрөг нөлөө үзүүлж байгаагаар барахгүй, учир мэдэхгүй хүүхдүүдээр гол төлөв самар, жимс түүлгэж бут сөөгийг тахчуулж, сүйтгэж байдаг хортой зуршлыг арилгах талаар Ардын боловсролын Яам, зөвлөл, пионерийн байгууллага шинэлэг сэтгэлгээгээр хандаж байгаль орчноо хайрлан хамгаалах, ариглах, зүй зохистой ашиглах талаар өсвөр үедээ зөв хүмүүжүүл, мэдлэг олгох ажлаа эрс сайжруулбал зохино. Өсвөр үеийнхний эх оронч хүмүүжил, экологийн мэдлэг соёл туйлын хангалтгүй, асар их хоцрогдсон байдалд хөгшин залуугүй сэтгэл зовох цаг хэдийнэ болжээ. 

Алтайн сонгино, хүмэл, вансэмбэрүү, алтан гагнуур, дагуур арц, жигд, алтан тэрэлж, лидэр, шаргал монгол алтанхундага, хар нэрс зэрэг 86 зүйлийн ховор болон нэн ховордож байгаа эмийн ургамлыг БНМАУ-ын ховор, ховордсон амьтан, ургамлын улаан номонд бүртгэсэн байтал ухвар мөчид шунахай этгээдийн халдлагаас хамгаалах системтэй ажил хийгдэхгүй байна. Эмийн ургамал л бол ууж идэж байх мэтээр бүдүүлэг ойлгодог хүмүүс зарим ургамалд хордох, эсвэл гажигтай болох түүгээр ч барахгүй мөөгийг ч хортой хоргүйг нь ялгахгүйгээс биедээ гэм тарьж байна. Ашигт ургамлыг зөв хэрэглэх, ховордсон ургамлыг тарималжуулах ажлыг боловсронгуй болгох, заримынх нь байгалийн популяцыг хамгаалж тодорхой хугацаагаар дархлах, ер нь байгалийн өгөөжийг ашиглах соёлыг дээшлүүлэх талаар бүх нийтийг хамарсан арга хэмжээ авах нь юуны урьд Шинжлэх ухааны Академи, Монголын байгаль орчныг хамгаалах нийгэмлэгийн төв зөвлөл тэрчлэн эх оронч иргэн бүрийн хойшлуулшгүй үүрэг болж байна. 

