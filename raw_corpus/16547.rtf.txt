№270 (16547)          
1986 оны арван нэгдүгээр сарын 11.
Залуу коммунистын төлөвшил

манай нам амьд организмын хувьд байнга өсөн бэхжиж байна >> , . . . << Намд элсэгчдийн 70 шахам хувь нь 30 хүртэл насны залуучууд, бараг гуравны хоёр нь МХЗЭ-ийн гишүүд юм >> гэж МАХН-ын XIX их хурал сэтгэл дүүрэн тэмдэглэв. Манай намын мөнхийн идэр залуу халаа, ажил үйлсийн нь залгамж чанарыг бүрдүүлэгчид нь залуу коммунистууд мөн. 

Багануурын нүүрсний ил уурхайн засварын газрын гагнуурчин, МАХН-ын XIX их хурлын төлөөлөгч, залуу коммунист Ж. Бадамжав мэдлэг мэргэжлээ цуцалтгүй дээшлүүлэн, чанар, цаг хугацааны шүтэлцээг чанд баримтлан хоёр өдөрт гурван өдрийн ажил хийж, жил бүрийн төлөвлөгөөг тогтмол 20 - 25 хувь давуулсан амжилт гаргажээ. 

Дундговь аймгийн Өндөршил сумын << Энх тайван >> нэгдлийн Талын нар бригадын адуучин, Нэгдлийн холбооны VI их хурлын төлөөлөгч Д. Зандансүрэн хариуцсан мянгаад адуугаа жил бур хур хүчтэй онд оруулж, үйлдвэрлэлийн даалгавраа тогтмол давуулан биелүүлж хөдөлмөрийн хамт олноо манлайлж явна. 

Монголын ард түмний марксистленинист манлай, МАХН-ын эгнээнд ийм шилдэг тэргүүний олон мянган залуус элсэн орж эх орондоо социализм байгуулах бадрангуй үйлсэд эрдэм мэдлэг, хүч чадлаа дайчлан ажиллаж байна. Одоо манай намын таван гишүүн бүрийн нэг нь залуу коммунист байгаа нь намын эгнээ өргөжин залуужиж буйн баримт юм. 

МАХН-ын XIX их хурлаас манай нийгмийн хөгжлийг бүхэлд нь шинэ шатанд гаргах үлэмж их, онцгой хариуцлагатай зорилт дэвшүүлснийг амжилттай хэрэгжүүлэхэд юуны өмнө намын гишүүд түүний дотор залуу коммунистууд шийдвэрлэх үүрэг гүйцэтгэж, гол ачааг үүрэх чин эрмэлзэлтэй идэвхтэй ажиллаж байна. 

Залуу коммунистад улс төр, ажил хэрэг, ёс суртахууны хатуужил олгож төлөвшүүлэх шаардлага улам өсөж байгааг намын XIX их хурал онцлон тэмдэглээд намын гишүүн хүн ямар ч нөхцөлд үргэлж үлгэр жишээч байж, хамт олны дотор зарчимч, ажил хэрэгч, бүтээлч уур амьсгалыг бий болгохын төлөө идэвхтэй тэмцэгч, нийгмийн амьдралд хор хохирол учруулах аливаа дутагдал хоцрогдлын эсрэг тууштай сөрөн зогсож түүнийг арилгахад намдаа туслагч байх ёстой гэж заа сан юм. 

Намын их хурлын зарчмын энэ заалтыг хэрэгжүүлэхэд залуу коммунистууд ахмадынхаа мэргэн ухаан, зузаан туршлага. өмөг түшигт дулдуйдан ихээхэн санаачилга зүтгэл гаргах, ер нь тийм чиглэлээр ч тэдэнтэй ажиллах хэрэгтэй байна. Намын шинэ гишүүд, залуу коммунистуудтай ажиллахдаа намын гишүүн бус идэвхтнийг анх шилж сонгох, бүртгэх үеэс эхлэх ёстой. Юуны урьд залуу коммунистуудад нам, төр, олон нийтийн сонгуульт үүрэг хүлээлгэж, нийгмийн ажилд идэвхтэй оролцуулан, нам, төрийн ажлын дадлага туршлага эзэмшүүлж, улс төрийн хатуужил, буурь суурь суулган, ажил хэрэг, ёс суртахууны хүмүүжил олгох ёстой. 

Намын анхан шатны нэлээд байгууллага үнэ талаар тодорхой санаачилгатай хандаж залуу коммунистуудад итгэл найдвар хүлээлгэн, нам, олон нийтийн сонгуульт ажилд хүчийг нь сорьж, тодорхой даалгавар илгээлт өгч, үзэл суртал, зохион байгуулалтын биетэй зүйл хийлгэж дор бүрийд нь дүгнэж залуу коммунистуудыг ажил үйлсэд биечлэн оролдуулах замаар сурган төлөвшүүлж байна. 

Хэдий тийм боловч намын шинэ гишүүд, залуу коммунистуудад сонгууль, томилолт хүлээлгэх, чухал эгзэгтэй ажил үүргийг итгэж даалгахаас болгоомжлон цэнэж, << залуу юм >> , << туршлагагүй юм >> гэж ажил албанаас чөлөөлөн, атар сул орхисоор сурах, бүтээх нд эрчимтэй нас, цаг үеийг нь үр дүнгүй өнгөрөөж, залуу хүнийг биеэ оторлодог, идэвхгүй, хөшүүн хойрго болгоход хүрдэг ноцтой дутагдал гарсаар байна. Нөгөөтэйгүүр зөвхөн үйлдвэрлэлийн норм, төлөвлөгөөний биелэлт, ажил төрлийн үзүүлэлтийг дагнан голлоод хувь хүний улс төр, ёс суртахууны шинж, хувийн чанарыг дутуу анхаардаг өрөөсгөл хандлага ч нэг бус удаа гардаг байна. Энэ бүхнийг манай ажлын арга барилаас шахан гаргавал зохих хуучирсан зуршил гэж үзэх ёстой. 

Баян-Өлгий, Дундговь, Сүхбаатар, Өвөрхангай, Увс зэрэг аймгийн намын олон байгууллага залуу коммунистуудын сургуулийг ажил хэрэгчээр хийж, тэдэнд намын даалгаврыг урьдчилан сайтар бэлтгэж өгөх, түүнийг биелүүлэхэд биетэй туслалцаа үзүүлэх, ажлын нь тайланг намын хамт олны хурлаар хэлэлцүүлэн үнэлэлт дүгнэлт, зөвлөлгөө сургамж өгч туслах зэрэг ажлыг идэвхтэй, ур дүнтэй зохион байгуулж байна. 

Аймаг, хотын намын хорооны товчооны гишүүд, намын хороо, үүрийн нарийн бичгийн дарга нар жилд хэд хэдэн удаа залуу коммунистуудтай нэгбүрчлэн уулзаж чин сэтгэлийн нь үгийг сонсож, хийж бүтээхээр зорьж төлөвлөсөн зүйлийг нь хэрэгжүүлэхэд нөхөр ёсоор халамжлан тусалж, шинэ гишүүдийн өсөлт төлөвшилтөд онцгой сайн нөлөө үзүүлдэг намын тэргүүний байгууллага, ажилтны сайн туршлага манайд байна. Намын ахмад гишүүд залуу, коммунистуудын улс төр, ажил хэрэг, ёс суртахууны төлөвшилтөд эцэг ёсоор байнга анхаарал тавьж сэтгэлийнхээ дуудлагаар халамжилж, намын эгнээний найдвартай залуу залгамж үеийг өсгөж, хүмүүжүүлэхэд хувь нэмрээ оруулж байх ёстой. Ингэснээр ахмад үеийн хувьсгалч, хөдөлмөрч, эх оронч сайхан уламжлал залуу үедээ өвлөгдөв баяжиж, эх орны социалист бүтээн байгуулалтын үйлсэд ахмадын туршлага, залуусын оргилуун эрч хүч хослон жигдэрч, хуучирсан арга барил, сэтгэлгээ шинэчлэгдэж, ажилд өөрчлөлт гарах нэг чухал нөхцөл бүрдэх болно. 

Залуу коммунист бүр ажилдаа ямагт шүүмжлэл, дүгнэлттэй хандаж, урагшаа цуцалтгүй ахих, шинийг байнга эрэлхийлэн зоригтой туршиж сорих, эхэлснээ заавал дуусгах, хамт олондоо болон нөхөртөө тусалж ажил үйлсийг нь сайжруулахад сэтгэл зүтгэлээ бүрэн зориулж ажиллах ёстой. Энэ нь залуу коммунистын ялгарах нэг чухал шинж мөн. 

Коммунистын өндөр нэр хүнд, залуу насны ид хав, эрдэм чадлыг зөвөөр хослуулан намын даалгавар, итгэл найдварыг их бүтээл, өрнүүн амжилт, улс төр, ёс суртахуун, хувийн зан чанарын дууриалтай үлгэр жишээгээр хариулах нь намын шинэ гишүүн бүрийн чив эрмэлзэл байх ёстой. 

