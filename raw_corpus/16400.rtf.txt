№123 (16400)   
1986 оны тавдугаар сарын 23.
Саалийн улирал

Мал аж ахуйн үйлдвэрлэлийн хамгийн өгөөжтэй, хариуцлагатай үе сүү саалийн улирал эхэллээ. МАХН-ын XIX их хурлын шийдвэрийг амьдралд хэрэгжүүлэх анхны жил, хөдөө аж ахуйг хөгжүүлэх, хүн амын хүнсний хангамжийг сайжруулах зорилтот Программ, улс орны эдийн засаг, нийгмийг 1986 - 1990 онд хөгжүүлэх Үндсэн чиглэлээр тодорхойлогдох зорилтыг биелүүлэх, сүү, сүүн бүтээгдэхүүний үйлдвэрлэлийг нэмэгдүүлэхэд энэ оны сааль, сүү тосны ажил онцгой ач холбогдолтой юм. Сүү саалинд хамруулах ёстой бүх малыг нарийн бүртгэл судалгаатайгаар сааж, сүү, цагаан идээ бэлтгэх, ялангуяа бог малын сүүг бүрэн ашиглах, бод мал саах ажилд урьд гарсан сайн туршлагыг бататгах, өргөн нэвтрүүлэх зорилт тулгарч байна. 

Увс аймгийн Өндөрхангай сумын тасаггүйгээр зохион байгуулдаг, Ховд аймгийн Мөст сумын << Туяа >> нэгдлийн сүүний тасгуудыг тохижуулан механикжуулдаг туршлага үр дүнтэй болохоо харуулсан бөгөөд дээрх туршлагыг нэлээд суманд хэрэглэхээр бэлтгэн зохион байгуулалтынхаа ажлыг хийжээ. Өнгөрөгч онд цөцгийн тос үйлдвэрлэх төлөвлөгөөг Ховд, Увс Дундговь, БаянӨлгий зэрэг арван аймаг, 160-аад сум нэгдэл, наяад аж ахуй хугацаанд нь биелүүлсэн юм. Булган, Хэнтий, Дорнод аймаг цөцгийн тос үйлдвэрлэх ажлыг оны эхэнд нэлээд дуулиантай эхэлсэн боловч явцын дунд эрчийг нь сулруулж, хариуцлагагүй ажилласны уршгаар жилийн төлөвлөгөөг 2, 62 - 1, 5 хувиар тасалсан гашуун сургамж бий. Нөөц бололцоог ашиглах тухай цэцэн үг ярьж, хурц шүүмжлэл тавьдаг боловч гарын дор байгаа мал сүргээ саахгүй эхлээд тавьж өгчихөөд халуун зунаар хар цай аягалж, хүнсний хангамж улсаас шаардаж суудаг архаг дутагдлаас шийдэмгий салах ёстой. Үүний талд сум нэгдэл, сангийн аж ахуйд сүү, тосны тасаг, заводын бэлтгэлийг эрт хангаж, ажлыг хугацаанд нь эхлүүлж, явцыг нь байнга хянаж, нарийн төлөвлөгөө, график тогтоон, нутаг сэлгэх дараалал, нэгжээс авах ашиг шимийн хэмжээ зэргийг нарийн тодорхойлж туйлын ажил хэрэгчээр хандах хэрэгтэй байна. Бэлчээрийн маллагаатай, сааль сүүг улирлын байдалтай бэлтгэдэг манай орны нөхцөлд зөвхөн үнээгээр хязгаарлахгүй бог мал, ингэ, гүү сааж, арвин их идээ цагаа бэлтгэх, үүний тулд өвс ногоо жигдэрсэн өгөөжтэй зун цагийн богино хугацааг алдахгүй ашиглах шаардлагатай. Төлтэй эх мал болгоныг саалинд бүрэн хамарч чадахгүй бол хэрэгцээт сҮҮ, сүүн бүтээгдэхүүний хангамжийг нэмэгдүүлэх зорилтот Программын заалтыг биелүүлэх тухай яриа үр нөлөөгүй зүйл болно гэдгийг санаж, буянт малынхаа бэлэн болгоод өгч байгаа сүү шимийг аль болох бүрэн авч ангилах бүхий л арга замыг сүвэгчилбэл зохино. 

Бог малыг фермийн болон гуравт, тавт, отор саалийн нөхөрлөлийн хэлбэрээр сааж, сүүг тэнд нь эсвэл нэгдсэн заводад боловсруулж, янз бүрийн нэр төрлийн цагаан идээ бэлтгэж, хөдөлмөрчдийн хэрэгцээнд нийлүүлэх боломжгүй тийм аж ахуй, суурь, бригад өнөөдөр хаа ч байхгүй. Гагцхүү санаачилга, идэвх дутаж, залхуу хойрго, салан задгай, хариуцлагагүй байдал ажилд ихээхэн саад тотгор болж байна. Олон сая малтай манай орны өвөрмөц онцлог, нэг үгээр хэлэхэд цагаан алт эрдэнэ болсон сүү саалийн нөөцийг алДаж байгаа нь бүх ард түмний нийтлэг ашиг сонирхолд харшилсан ноцтой хэрэг мөн. Сүү саалийн алдагдал үрэгдэл бол үнэн хэрэг дээрээ нийгмийн өмчийг бүрэлгэж байгаатай адил утгатай зүйл юм. Бүх нийтийн эрх ашиг болсон сүү сааль бэлтгэх ажлын хамгийн үр өгөөжтэй зуны улиралд зөвхөн малчид, хөдөөгийн хөдөлмөрчид л үүнийг хийж байх ёстой гэж хоцрогдсон бодол санааг өөрчилж, төв суурин газрын ажилчин, албан хаагчдыг зохион байгуулан туслалцуулах, пионер сурагчдыг хөдөлмөр амралтын зусланд ажиллуулах зэргээр бололцоотой бүх хэлбэрийг ашиглавал зохино. Эмнэлэг, сургууль, хүүхдийн байгууллагууд ажилчдаа зохион байгуулж, нэгдэл, сангийн аж ахуйгаас саалийн мал авч хэрэгцээт цагаан идээгээ бэлтгэдэг санаачилгыг түгээмэл болгож, дэмжин дэлгэрүүлэх нь зүйтэй. Сүү, цагаан идээ бэлтгэх, цөцгийн тос үйлдвэрлэх нь хөдөө аж ахуйн үйлдвэрлэлийн нийтийг хамарсан нэлээд төвлөрсөн ажил учраас хөдөлмөрийн хамт олны хэлбэрээр зохион байгуулах, бригад, хэсгийн аргаар хүч хоршин гүйцэтгэхэд тохиромжтой байдлыг ч нам, улсын байгууллага анхааралдаа байлгавал зохино. 

Сүүний тасгуудад нутаг бэлчээр оноож, нэг газар буулгасандаа сэтгэл тайвширч, тэнд нь удаадгаас бэлчээрийн даац доройтдог, эсвэл бэлчээрийг хуваарьгүй ашиглаж талхчин, сүүний гарц, бүтээгдэхүүний үйлдвэрлэлийг бууруулан, эх мал, төлийн тарга тэвээрэг алдагдуулж, улмаар мал сүргийн өсөлтөд муугаар нөлөөлдөг дутагдлыг энэ жил газар сайгүй таслан зогсоох хэрэгтэй. Сүү саалийг ашиглаж чадаагүй нэгдэл, сангийн аж ахуй, малчид, хөдөлмөрчид, удирдах ажилтнУуд нийгэмд учруулсан хохирлынхоо хариуцлагыг хүлээдэг байх ёстой. 

Манай хөдөө аж ахуйн хамт олон 1988 онд улсын төвлөрсөн хэрэгцээнд 44, 7 сая литр сүү бэлтгэж, 4, 6 мянгаад тонн, цөцгийн тос үйлдвэрлэж, хүүний 65, 5 хувийг дээд зэргийн чанартай тушаах зорилтыг биелүүлэхийн хамт сүү, сүүн бүтээгдэхүүн, цагаан идээний үйлдвэрлэлийг урьд жилээс ихээхэн нэмэгдүүлэх ёстой. Хүн амын өсөн нэмэгдэж байгаа хэрэгцээний тусгал болсон энэ том зорилтыг шийдвэрлэхийн хулд зөвхөн саалинд хамрах малын тоог нэмэгдүүлээд зогсохгүй, цөцгийн тос, цагаан идээ үйлдвэрлэх дэвшилт технологи хэрэглэх, технологийн шаардлагыг ягштал мөрдөх, нэг килограмм тосонд зарцуулах сүүг заасан хэмжээнд буюу түүнээс хэтрүүлэхгүй байх, шингэн сүүг бусад зүйлтэй хольж, олон төрлийн цагаан идээ бэлтгэх боломжийг дээд зэргээр ашиглах нь чухал байна. Саалийн өгөөмөр улирлын хугацаанд байгаа нөөц бүх бололцоогоо дайчлан, хүн хүчээ зөв хуваарилж, арвин их сүү тос, цагаан идээ бэлтгэхийн төлөө хөдөлмөрчид хамтын хүч чармайлт гаргах нь бүх нийтийн эрхэм үйлс болж байна. 

