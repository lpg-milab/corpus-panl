№106 (16696)         
1987 оны тавдугаар сарын 3.
Мал бэлтгэл

Улсын мал бэлтгэлийн уламжлалт ажил хэдхэн хоногийн дараа эхлэх гэж байгаа тул төвлөрсөн хэрэгцээнд бэлтгэж нийлүүлэх малыг бэлчээрээр болон тусгай байр, талбайд бордон гүйцэд таргалуулан, тогтоосон жинд хүргэж, үйлдвэр, баазад тушаах талаар өмнө гарсан сайн ололтыг бататган, шаардлагатай бүх бэлтгэлийг хангаж, махны нөөцийг нэмэгдүүлэн, хүн амын хүнсний хангамжийг сайжруулахад чухал нөхцөл бүрдүүлэх боломжтой. Ийм арга хэмжээнд чанарын дэвшил гаргах хэрэгтэй байна. улсын мал бэлтгэлийн ажил нь үнэн хэрэгтээ малчны хөдөлмөрийн бас нэг томоохон үзлэг, мал хариулж таргалуулж, өсгөхөд олсон амжилтыг бүртгэн үзэх нэг төрлийн << ургац хураалт >> , амьд бүтээгдэхүүний үнэлгээ болох ёстой. 

Өнгөрөгч хавар бэлтгэсэн малд нэмэгдүүлсэн тарга хүчнээс болон хорогдлыг урьд жилийнхээс бууруулсны дүнд намрын бэлтгэлээс 227 мянган хоньтой тэнцэх мал хэмнэх боломж бий болгосон юм, Сүхбаатар, Хэнтий аймгийн хөдөө аж ахуйн байгууллага мал бэлтгэх болон туувар, тушаалтын ажлыг сайн зохион байгуулж, мал таргалуулах технологийг тууварч малчдад эзэмшүүлэн мөрдүүлж, суурь малчдын дунд ажлаа төвлөрүүлэн, тэргүүн туршлага нэвтрүүлж, социалист уралдаан өрнүүлж ажилласнаар бэлтгэлийн малд авахуулах тарга хүчийг 41, 6 - 45, 1 хувьд хүргэж, үхрийг 299, 3, хонийг 43, 8, ямааг 37, 8 кг хүртэл дундаж жинтэй тушааж амжилт гаргасан байна, 

Хэнтий аймгийн Батширээт сумын нэгдлийн тууварчин Д. Намсрай үхэрт 128, 6 кг, Завхан аймгийн Тэлмэн сумын нэгдлийн тууварчин С. Амгалан хонинд 22, В кг, Сүхбаатар аймгийн Баяндэлгэр сумын нэгдлийн тууварчин Ш. Сайнтогоо ямаанд 15, 9 кг жин тууврын замд нэмэгдүүлж, бусдад үлгэр үзүүлсэн байна. 

Тэргүүний тууварч малчдын улсын IV зөвлөлгөөнөөр хэлэлцэж шийдвэрлэснээ хэрэгжүүлж, ажил үйлс нэгтэй нөхдийнхөө туршлагыг эзэмшиж, тэргүүний сайчуудын хүрсэн түвшинд амжилтаа жигдрүүлэх нь тууварчдын амлалтыг ажлын дүнгээр нотлох гол үзүүлэлт болох ёстой. 

Өнгөрсөн онд улсын төвлөрсөн хэрэгцээнд бэлтгэн нийлүүлэх малын төлөвлөгөөг Төв, адуу бэлтгэж нийлүүлэх төлөвлөгөөг Өвөрхангай, Хөвсгөл, Булган аймаг, тэрчлэн үйлдвэр баазад мал тушаах төлөвлөгөөг 48 сум нэгдэл, сангийн аж ахуй тасалдуулсны дотор Баян-Өлгийн Алтанцөгц, Булганы Сайхан, Өвөрхангайн Нарийнтээл, Ховдын Дөргөн, Дундговийн Өлзийт зэрэг сум сүүлийн гурван жил дараалан төлөвлөгөө биелүүлээгүй байна. 

Булган аймгаас мах комбинатад тушаасан малын дундаж жин өмнөх таван жилийнхээс малын төрөл бүр дээр 2, 9 7. 9 кг-аар буурч, бүх суурийн тавь шахам хувь төлөвлөгөө биелүүлээгүй юм. Архангай, Баянхонгор, Хөвсгөл, Говь-Алтай, Булган аймгийн тал бэлтгэлийн контор, тууврын экспедиц, малын эмч нар мал эрүүлжүүлэх, эмчлэх, урьдчилан сэргийлэх ажлыг туйлын хариуцлагагүй, ор нэр болгон хийснээс эдгээр аймгийн хорогдуулсан мал нийт хорогдлын дал орчим хувийг эзэлж байлаа. Тэсвэрлэшгүй ийм дутагдлыг дахин давтахгүйн тулд аж ахуй, зохион байгуулалтын тодорхой арга хэмжээг одооноос эхлэн авч хэрэгжүүлэх шаардлагатай байна. Махкомбинат, худалдаа, бэлтгэлийн байгууллагад намар тушаах өсвөр малыг бордож, тэжээж, жинг нэмэгдүүлэх ажил хөдөө аж ахуйн нэгдэл, сангийн аж ахуйд бараг зохиогдохгүй байгаагаас Завхан, Булган аймаг дөнгөж 21, 1 - 23, 5 кг, Хэнтийн Дархан сум 22, 4 кг жинтэй хурга бэлтгэсний дал гаруй хувиас гуравдугаар зэргийн мах бэлтгэжээ. Ийнхүү гар дорхи бололцоог гээж, харсаар байтал хариуцлага алдаж байгаа нь хөдөө аж ахуйг хөгжүүлэх, хүн амын хүнсний хангамжийг сайжруулах зорилтот Программыг дүүрэн хэрэгжүүлэхэд эрс харшилж байна. 

Мөдхөн эхлэх улсын мал бэлтгэлийн ажлын бэлтгэлийг хангахдаа өмнөх дутагдлыг арилгах, бусад зохион байгуулалтын ажлыг сайтар хангаж. мал бэлтгэлийн байгууллага, тууварч малчдын үүргийг нарийн тодорхойлж, тэднийг идэвхжүүлж, нарийвчилсан зорилттой ажиллуулах хэрэгтэй. 

Хөвсгөл аймгийн Цагаан-Уул сумын нэгдэл бэлтгэлийн малын бригад байгуулан ажиллуулж, бэлтгэлд нийлүүлэх малыг урьд онд нь ялгаж оторлон таргалуулж, хур таргатайгаар тушаадаг туршлагыг нийт хөдөө аж ахуйн улс, хоршооллын байгууллагад нэвтрүүлж ажиллуулах нь ашигтай байна. 

Аймгийн мал бэлтгэлийн комисс, мал, сүү бэлтгэлийн контор, тууврын замд ажиллах мал, адууны экспедиц, суурь хариуцсан талын эмч, ардын хянан шалгах байгууллагын байцаагч, эмч мэргэжилтнийг эртээс ул суурьтай сонгон авч, тодорхой удирдамжаар хангаж, бэлтгэлийн малыг таргалуулах, хорогдлыг багасгах, тууварч малчдын ахуй хангамж, үйлчилгээг сайжруулах талаар сайтар бодож боловсруулсан, календарьчилсан төлөвлөгөөтэй арга хэмжээ авч хэрэгжүүлбэл зохино. 

Улсад мал бэлтгэн тууварлаж, тушаах ажлын эцсийн үр дүн нь хувь хүний хариуцлагаас голчлон шалтгаалах учраас малч ажиллагаатай, үнэнч шударга малчдаар тууварчдын бүрэлдэхүүнийг бэхжүүлэхийг нэгдэл, сангийн аж ахуй, тэжээлийн аж ахуйн удирдлага онцгой анхаарахын хамт нэгэнт тууварч малчдаар сонгон авсан бол тэдний хувийн бэлтгэлийг сайн хангуулах хэрэгтэй. 

Мал тууварлан тушаах технологийг малчдад бүрэн зааж эзэмшүүлэх, тэдний дунд уралдааны болзол зарлаж дүгнэх, тууврын зам, хянах, тушаах бааз дээр мал эмчлэх, хужирлах, малчдад үйлчлэх цэг байгуулж ажиллуулах зэргээр тал бүрээр анхаарвал зохино. Тууврын замд мал алдах, үрэгдүүлэх, солих, худалдаа наймаа хийх зэргээр өмч хөрөнгө үрэгдэхээс урьдчилан сэргийлэх ажлыг одсоноос хийж, алдсан гэдэг нэрийн дор өмч үрэгдэх элдэв нүх сүвийг хаах хэрэгтэй. 

Бэлтгэлд нийлүүлэх болон хүлээн авсан малыг нөмөр дулаан, ногоо эрт цухуйдаг, ус, хужир сантай бэлчээрт ногоолуулж, махлуулах ажлыг цаг алдалгүй эрчимтэй зохион байгуулах ёстой. Бэлтгэлийн малын тарга хүчийг нэмэгдүүлж, төвлөрсөн хэрэгцээнд бэлтгэх тушаалтын амьдын жинг өнгөрсөн жилийн гүйцэтгэлээс үхэрт хоёр кг, бог малд нэг кг-аас доошгүй хэмжээгээр нэмэгдүүлэхээр БНМАУ-ын Сайд нарын Зөвлөлийн хуралдаанаас дэвшүүлсэн зорилтыг хэрэгжүүлэх нь тууварч малчид, хөдөө аж ахуйн болон нам, улсын нийт байгууллагын хойшлуулшгүй зорилт мөн, 

