№310(16273)
1985 ОНЫ АРВАН ХОЁРДУГААР  САРЫН 26.
Эрчим хүчний хангамж

Манай хөдөлмөрчин, албан, үйлдвэрийн газрууд Түлш эрчим хүчний их булгаар жилээс жилд найдвартай хангагдах бололцоо нөхцөл бүрдэж, түлш эрчим хүчний салбарын хүч чадал сайжирч, техник, технологи улам боловсронгуй болж байна. Цахилгаан, дулаан, технологийн уур ус, нүүрсээр хэрэглэгчийг тасралтгүй хангах талаар гарсан их өөрчлөлтийн үр дүнд төв, суурин газрууд түлш эрчим хүчний эх булагтай болж, материаллаг бааз сайжирсан ийм нөхцөлд зүй зохистой, нарийн тооцоотой ажиллаж техник, технологийн дэг журмыг чанд биелүүлж, хүмүүсийн хариуцлагыг жигд дээшлүүлж чадвал энэ салбарт нөөц ихээхэн байна. 

VII таван жилд томоохон хот, зарим аймгийн төв, суурин газарт эрчим хүчний эх үүсвэрүүдийн хүч чадлыг эрс нэмэгдүүлж, цахилгаан, дулааныг дамжуулах, хуваарилах шугам сүлжээг барьж байгуулан, төвлөрсөн хангамжийн хүрээг нэлээд өргөжүүлсэн нь улс ардын аж ахуйн өсөн нэмэгдэж байгаа хэрэгцээг бүрэн дүүрэн хангах, хот суурин газрын хүн амын амьдрал, ахуйн нөхцөлийг сайжруулах эдийн засаг, нийгмийн томоохон ач холбогдолтой арга хэмжээ болсон юм. 

Түлш, эрчим хүчний үйлдвэрүүдийн хүч чадлыг дүүрэн ашиглах, цахилгаан станц, цахилгаан, дулааны шугам сүлжээний тоног төхөөрөмжийн найдвартай ажиллагааг хангах талаар сүүлийн үед ахиц гарч дулааны томоохон цахилгаан станцуудын үндсэн тоноглол зуух, турбины төлөвлөгөөт бус зогсолт урьдахиас 30 - 42 хувь багасчээ. Гэхдээ найдвартай ажиллагааг ханган, хэмнэлттэй горимоор байнга ажиллах талаар жигд биш анхаарснаас Сухбаатар, Дундговь, Завхан аймгийн төвийн төвлөрсөн халаалтын зуухны ажил ихээхэн доголдож, барилгын үйлдвэрлэлийн бааз, бусад хэрэглэгчийг дулааны эрчим хүчээр найдвартай хангаж чадахгүй, үйлдвэрлэлийн жигд ажиллагааг алдагдуулжээ. Налайх хот, Зүүнхараагийн сангийн аж ахуй, Буянт-Ухаа дахь төвлөрсөн халаалтын зуух мөн л ийм дутагдлаас салаагүй байна. 

Цахилгаан, дулааны эрчим хүч үйлдвэрлэх, түгээх явцад эвдрэл саатал гарах нь зайлшгүй мэтээр ташаа ойлгож, эвдрэл, сааталд дассан байдал дээр дурдсан газруудын инженер, техникчдийн дотор нийтлэг байна. Цахилгаан дулаан, уур, ус, дамжуулах шугам сүлжээнд төлөвлөгөөт урьдчилан сэргийлэх үзлэг шалгалт хийн, гэмтэл согогийг илрүүлж, засварлах ажил хангалтгүйтэж анхны хүндрэл, хавар, намрын салхитай үед эвдрэл саатал дараа дараалан гардгийг шийдвэртэй таслан зогсоохоос эхлэн салбарын ажилчид, инженер техникчид ажлын арга барил хийж технологид болж хөдөлмөрийн сахилгыг дээшлүүлэх хэрэгтэй байж. Нөгөөтэйгүүр эрчим хүчний хангамжийн ажил цахилгаан, дулааны эрчим хүч хэрэглэгчдээс өөрсдөөс нь багагүй шалтгаалдаг бөгөөд түлш, эрчим хүчийг ариг гамтай, зөв зохистой зарцуулах, арвилан хэмнэх зорилтыг хэрэгжүүлэх нь хэрэглэгчээс шууД хамаарна. Эрчим хүчний оргил ачааллын үед үйлдвэрийн газрын их хүч чадлын зарим тоног төхөөрөмжийг үйлдвэрлэлийн технологийн үйл ажиллагааг зохицуулах замаар түр зогсоож, ээлжит үздэг, үйлчилгээ хийх, гэрэлтүүлгийн ачааллыг бууруулах арга хэмжээг нийт хэрэглэгч эзний ёсоор анхаарч, хэрэгжүүлж хэвшил ёстой. 

Эх үүсвэрийн хүч чадал хүрэлцээтэй дамжуулах, хуваарилах шугам сүлжээ хэвийн байлаа ч гэсэн байшин барилга байр сууцны халаалт сайнгүй, жигд бус байх, гэр хороололд цахилгаан тасрахад ч хүрдэг нь дулааны тоноглолын дотоод тохируулгыг сайн хийгээгүй, хуваарилан төвийн ашиглалт, үйлчилгээ хангалтгүйгээс болж байна. Түүнчлэн орон сууцны их засвар хийхдээ халаах хэрэгслийг солиогүй, угааж цэвэрлээгүй, мөн дулааны тохируулгын хэрэгслийг зөв ашиглаж чадаагүй зэрэг шалтгаанаас халаалт жигд биш болдгийг Нийтийн аж ахуй, үйлчилгээний Яамны харьяа орон сууц ашиглалтын конторууд, бусад холбогдох албад анхааран үзэж, хамтын хүчээр шийдэж, инженерийн шугам сүлжээний эзэмшлийн заагийг нарийн тогтоож хүйтний улиралд эрчим хүчний найдвартай ажиллагааг хангах арга хэмжээт яаралтай азнаж хэрэгтэй байна. 

Эрчим хүч хэрэглэгчид ашиглалтын дүрмийн шаардлагыг зүйлчлэн мөрдөх, ихээхэн хүч, хөдөлмөр шингэсэн цахилгаан, дулааныг ариг гамтай зарцуулах, өвлийн улиралд байр сууцаа олигтой дулаалдаггүйгээс дулааныг зүй бусаар алдах зэрэг аж ахуйч бус байдлыг арилгах талаар улс, олон нийтийн байгууллагууд иргэд идэвхтэй ажил зохиох ёстой. 

Цахилгаан, дулааны эрчим хүчний хангамжийн талаарх асуудлуудыг өвөл өнгөрөнгүүт мартаж, зун намрыг цалгар назгай байж хугацаа алддаг, жигд бус ажиллагаа, салан задгай байдлыг өөрчилж эрчим. хүчээр хангагч, хэрэглэгч байгууллагын ажилтнууд аль алин нь арга барилаа сайжруулж, хариуцлагаа дээшлүүлбэл зохино. 

Техникийн дэвшлийн шинэ ололтод тулгуурласан нь автоматжиж, механикжсан салбар эрдэм хүчний үйлдвэрлэлд хүний хүчин зүйлийн роль онцгой ач холбогдолтойг Түлш, эрчим хүчний үйлдвэрийн Яам, үйлдвэр, аж ахуйн газрын удирдлага намын байгууллага анхаарч, үзэл суртал, зохион байгуулалтын ажлаа үүнд чиглүүлэх нь зүйтэй юм. 

Зуух, турбин, дохиолол хамгаалалтын автоматик хуваарилах байгууламж зэрэг нарийн нийлмэл ажиллагаатай тоног төхөөрөмж, их даралт температуртай уур, ус, өндөр хүчдэл бүхий цахилгаан гүйдэл зэрэг нь эрчим хүчний салбарын ажилчид, инженер техникчдийн хувьд үйлдвэрлэх хөдөлмөр, технологийн дэглэм горим чанд баримтлах, ялангуяа хувийн сахилга хариуцлага, мэдлэг чадварыг цаг үргэлж өндөр байлгахыг шаардаж байна. 

Эрчим хүчний хангамж найдвартай байх нь хөдөлмөрчдийн сайн сайхан аяс байдлыг дээшлүүлэхээс эхлээд үйлдвэр, аж ахуйн хэвийн ажиллагаа, бүтээгдэхүүний тоо, чанар, төлөвлөгөөт зорилтын биелэлтэд шууд нөлөөлөх өргөн хүрээтэй чухал асуудал гэдгийг Түлш, эрчим хүчний үйлдвэрийн Яам, нийт хэрэглэгч байгууллага, иргэд гүнээ ухамсарлан аль алиныхаа эрс дээшлүүлбэл зохино. 

