№107 (16697)   
1987 оны тавдугаар сарын 5.
Итгэлцэл

Дэлхийн хоёрдугаар дайн хамгийн их аюул гамшиг тарьсан, түүний ул мөр ч хараахан бүрэн арилж чадаагүй байна. Тэгвэл америкийн << Огайо >> маягийн шумбагч ганцхан хөлөг онгоцны цөмийн цохих хүч << зургаан жил үргэлжилсэн тэр дайны галын хүчтэй тэнцэж байна. Дэлхийн байдал ийнхүү осолтой заагт тулж ирээд байгаа өнөө үед улс хоорондын харилцаанд итгэлцэл бий болгох нь юу юунаас чухал байна: 

Хэдхэн хоногийн дараа бид итгэлийг эвдэн түрэмгийлсэн гитлерийн германыг ялж, хүн төрөлхтнийг аварсан зөвлөлтийн улаан арми, ард түмний аугаа их гавьяа, баатарлаг үйлсийн ойг тэмдэглэнэ. Дэлхийн хоёр дайны голомт болсон Европ тив тэр ялалтаас хойш дөч гаруй жилийн турш дайн дажингүй оршин тогтнож байгаа нь итгэлцлийн үр дүн мөн. Европт итгэлцлийг алхам алхмаар бэхжүүлж, Хельсинкийн үйл явцыг улам хөгжүүлэх хэрэгтэй байна. Тийм итгэлцлийн уур амьсгалыг тогтоон барих гол хүчин зүйл нь ЗХУ тэргүүтэй дэлхийн социализм юм. 

ЗХУКН-ын Төв Хорооны ерөнхий нарийн бичгийн дарга М. С. Горбачевын өнгөрсөн сарын эхээр БНСЧСУ-д айлчлахдаа дэвшүүлсэн бодит санаачилгууд итгэлцлийг бий болгох, түүнийг баттай байлгах үндсэн нөхцөл болсон хүчний тэнцвэрт харьцааг зэвсэглэлээр хөөцөлдөн илүү аюултай, илүү эгзэгтэй түвшинд байлгах бус харин зэвсэглэлийг ялангуяа цөмийн болон химийн зэвсэг, тэдгээрийг зөөгч, хүргэгч бүх төрлийн хэрэгслийг хорогдуулах, улмаар бүрмөсөн устгах, Европ дахь ердийн зэвсэглэл, зэвсэгт хүчнийг хорогдуулах замаар цэргийн тэнцвэрт байдлыг хамгийн доод түвшинд байлгахад чиглэсэн учраас дэлхий нийтийн анхаарлыг татаж, дэвшилт олон нийт, ухаалгаар сэтгэдэг нийгэм, улс төрийн зүтгэлтнүүд дэмжиж байна. Цөм сансрын эринд итгэлцэл, олон улсын аюулгүй байдал нь улс төрийн ч, цэргийн ч салбарт өөр хоорондоо харилцан шүтэлцээтэй нэгдмэл ойлголт болохыг улс түмэн улам бүр соргог мэдрэх боллоо. Итгэлцлийг бий болгосноор цөмийн дайныг сэрэмжлэн зайлуулах, олон улсын хямралыг урьдчилан сэргийлэх үр ашигтай улс төрийн механизмыг бий болгож чадна. 

ЗХУКН-ын XXVII их хурал дайн, энхийн асуудалд шинэ сэтгэлгээгээр хандаж, орчин үед улс гүрнүүдийн хооронд итгэлцэл тогтоох явдлыг шинэ агуулгаар баяжуулав. Улс төр, цэрэг, эдийн засаг, хүнлэг ёсны салбар дахь улс хоорондын харилцааны шинэ зарчмуудыг цогцолбороор нь тодорхойлсон олон улсын аюулгүй байдлын бүх галыг хамарсан систем бий болгох талаар ЗХУ-ын дэвшүүлсэн санал олон улсын түгээмэл ач холбогдлыг өөртөө агуулж байгаа билээ. Цэргийн салбарт цөмийн зэвсэгтэй гүрнүүд бие биеийн эсрэг эсвэл гурав дахь орны эсрэг цөмийн болон ердийн зэвсэг хэрэглэн дайтахаас татгалзах, цөмийн зэвсгийг сансарт гаргахгүй байх, цөмийн зэвсгийн бүх төрлийн туршилгыг зогсоож, бүрмөсөн устгах, цэргийн потенциалын түвшинг хяналтын дор бууруулах, цэргийн эвслүүдийг татан буулгаж тараах замаар итгэлцлийг бий болгон бататгах нь өнөө үед хойшлуулшгүй чухал зорилт болж байна. 

Итгэлцэл ямар хэмжээнд байх нь олон улсын байдал дахь хөгжлийн диалектик, социализм, капитализмын хүчний нийт харьцаа, ЗХУ, АНУ-ын цэргийн тэнцвэрт байдал дахь өөрчлөлтөөс ихээхэн хамаарч байна. Бас АНУ-ын гадаад бодлогын чиг шугам, олон улсын харилцаанд хүчээр түрээ барих, айлган сүрдүүлэх гэсэн дипломатын бодлого, цэрэг дайны номлол, стратеги итгэлцэл ямар хэмжээнд байхыг тодорхойлох онцгой хүчин зүйл болсоор байгааг үгүйсгэж болохгүй. Ийм нөхцөлд АНУ болон түүний холбоотнуудтай цэрэг стратегийн тэнцвэрт сандал, адил түвшнийг хадгалж байх нь юу юунаас чухал байна. 

ЗХУ, АНУ-ын хооронд стратегийн хэрэгслийн тэнцвэрт байдал бий болгосон явдал олон улсын харилцаанд намжмал байдлыг хангах, зэвсэглэлээр хөөцөлдөх явдлыг тогтоон барих, нэн ялангуяа халуун цөмийн дайныг сэрэмжлэн зайлуулах салбарт цогцолбор хэлэлцээрүүд байгуулах боломжийг бүрдүүлсэн билээ. 

Гэтэл АНУ, далаад оны сүүлчээс стратегийн тэнцвэрт Байдлыг алдагдуулж, зэвсэглэлээр хөөцөлдөж Цэргийн талаар давуу байдал олж авах чиг шугамыг илт баримтлах болсон нь харилцан хүлээж болохуйц итгэлцлийн арга хэмжээг цэргийн салбарт боловсруулах боломжийг алдагдууллаа. Сөргөлдөөнийг эвээр зохицуулах, цөмийн дайныг сэрэмжлэн зайлуулах талаар зөвлөлт, америкийн хооронд бий болгосон механизмуудын үр ашгийг бууруулав. 

Ийм нөхцөлд АНУ, болон түүний холбоотны улс хөр, цэргийн аливаа үйл ажиллагааг урьдчилан тайлбарлахад илүү түвэгтэй болж байна. Ялангуяа АНУ-ын засаг захиргаа зэвсэглэлээр хөөцөлдөх явдлыг бүхий л чиглэлд гааруулж, технологийн талаар ЗХУ-ыг давамгайлж цэргийн давуу байдал олж авахаар санаархаж байгаа нь итгэлцлийн үндсийг улам ч сүрхий ганхуулж байна. 

Вашингтоныхон дэлхийн сөргөлдөөний байдлыг газар сайгүй хөхүүлэн гааруулж, манай гаригийн хямралт район, бүс нутгуудад цэрэг зэвсгээр хөндлөнгөөс уулгалан орж орон нутгийн чанартай мөргөлдөөнөөс дэлхий нийтийг хамарсан халуун цөмийн дайн үүсч болох аюулыг бий болгож байна. Ази тив, Номхон далайн сав газарт АНУ-ын буруугаар цэрэг зэвсэг түүний дотор цөмийн зэвсэг асар ихээр хуримтлагдаж, аюул занал улам өргөжин гүнзгийрэх төлөвтэй байна. Дэлхийн хоёрдугаар дайнаас хойшхи хугацаанд Солонгос, Энэтхэг, Хятадын хойгт хоёр том дайны гамшгийг үзсэн Ази тив болон Номхон далайн сав газарт итгэлцлийг бий болгохыг БНМАУ удаа дараа анхаарч, Ази, Номхон далайн улс хоорондын харилцаанд хүч үл хэрэглэх механизм бий болгох тухай санал дэвшүүлсэн нь Азийн олон нийтийн төдийгүй, дэлхий дахины энх тайван, аюулгүй байдлын эрх ашигт бүрэн нийцэж байна. Бид энэ саналаа бүс нутгийн бусад улсын дэвшүүлсэн оновчтой санаачилгатай нягт уялдуулан урагшлуулах талаар ч идэвхтэй хүч чармайлт гарган ажиллаж байна. Зөрчлийн ээдрээтэй зангилаа бүхий Ази, Номхон далайн өргөн Уудам бүс нутагт орших улс орнуудын хоорондын харилцаанд итгэлцэл бий болгох явдлын гол нь хүчээр гүрээ барих бодлогоос татгалзсан, бодитой, эрүүл саруул улс төрийн бодлого баримтлах явдал мөн гэдгийг манай улс иш үндэс болгож байгаа юм. Бүс нутгийн болон дэлхий дахины улс гүрнүүдийн хооронд харилцан ойлгох, хамтран ажиллах, жинхэнэ итгэлцэл бий болгох явдлыг хөгжүүлэх үйлсэд бүхий л аргаар тус дөхөм үзүүлэх нь манай нам, төрийн гадаад бодлогын үйл ажиллагааны нэн чухал чиглэл болсоор ирсэн, цаашид ч тийм байх болно. 

