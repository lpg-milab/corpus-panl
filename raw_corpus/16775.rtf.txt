№185 (16775)    
1987 оны наймдугаар сарын 4.  
Асрамжлуулах нь хоцрогдол

Орлогоороо зардлаа нөхөж ашигтай ажиллан олсон ашгаасаа эдийн засгийн урамшууллын фонд байгуулж, төлөвлөгөөний бусад арга хэмжээг нөхөж хийх зэрэгцээ улсын төсөвт зохих хуримтлал оруулж, аж ахуй, санхүүгийн хувьд биеэ дааж ажиллах нь эдийн засгийн шинэ сэтгэлгээ, шаардлага билээ. Булган аймгийн Ингэттолгой, Төв аймгийн Борнуурын сангийн аж ахуй, Заамар сумын << Заамар >> нэгдэл жил бур ашигтай ажиллаж, хөрөнгө оруулалт, эдийн засгийн бусад арга хэмжээг өөрийн хөрөнгөөр санхүүжүүлдгийн гадна зөвхөн өнгөрөгч онд гэхэд л нийт ашгийнхаа 5, 6 сая төгрөгийн хөрөнгийг ашгийн шимтгэлийн хэлбэрээр улсын төсөвт оруулжээ. харамсалтай нь ийм ажиллагаа түгээмэл биш байна. Хөдөө аж ахуйн улсын нэлээд байгууллага ашигтай ажиллах ю >> байтугай алдагдалд орж, жил бүр улсын төсвөөс олон сая төгрөгийн хөрөнгө авч, улсын төвлөрсөн фондод нэг ч мөнгөний хуримтлал оруулдаггүй байна. Өмнөговь аймгийн Ноён сумын << 35 жил >> , Хүрмэн сумын << Сүхбаатарын зам >> , Өвөрхангай аймгийн Тарагт сумын << Хөдөлмөр >> нэгдэл сүүлийн жилүүдэд нэгээс гурван удаа банкны богино хугацаатай зээлийн өрөөс чөлөөлүүлж байсан мөртлөө бахь байдгаараа алдагдалтай ажиллаж, санхүү төлбөрийн чадвараа дээшлүүлж чадаагүй байна. 

<< . . . Төвлөрсөн фондод хувь нэмэр оруулахын оронд алдагдалтай буюу бага ашигтай ажиллаж, хэрэг дээрээ улсаар тэжээлгэж байгаа үйлдвэр, аж ахуйн газар байсаар байна >> гэж Намын Төв Хорооны III бүгд хурал ийм аж ахуйнуудыг хурцаар шүүмжилсэн. 

Хөдөө аж ахуйн улс, хоршооллын зарим байгууллага алдагдалтай ажиллаж, улсаар асрамжлуулан тэжээгдэж байдгийн үндсэн шалтгаан чухам юунд байна вэ? Нэгдүгээрт, үйлдвэрлэлийн технологийг зөрчдөг, мал сүргийн үржлийн болон эрүүлжүүлэх ажлыг хангалтгүй хийдэг, газар тариаланд эрчимтэй технологи нэвтрүүлээгүй зэргээс болж малын хорогдол, хээл хаялт, сувайралт ихэсч нэгжийн ашиг шимт, га гийн ургац бага, хөдөө аж ахуйн бүтээгдэхүүний үйлдвэрлэл. борлуулалтын төлөвлөгөө тасарч, тэдгээрийн тогтвортой өсөлтийг хангахгүй байна. Хоёрдугаарт. аж ахуйг эдийн засгийн аргаар удирдан хөтөлж сураагүйгээс аж ахуйн тооцооны зарчимч, аж ахуйч, арвич хямгач ажиллагаа дутаж үйлдвэрлэлийн зарлал хэтэрч, нэгж бүтээгдэхүүний өөрийн өртөг өндөржиж, бүтээгдэхүүний чанарт ахиц гарахгүй байна. Гуравдугаарт. хөдөө аж ахуйн зарим удирдах ажилтны ажлын арга барил хуучирч, мэргэжилтний бүтээлч санаачилга дутаж хөдөлмөрийн хамт олныг идэвхжүүлэх, тэдгээрийг удирдан чиглүүлэх үйл ажиллагаа хоцрогдож улмаар үйлдвэрлэлийг урагш ахиулахад түлхэц өгч чадахгүйгээс голчлон шалтгаалж байна. 

Мал аж ахуйн үйлдвэрлэлийн тогтвортой өсөлтийг хангаж чанар, үр ашгийг дээшлүүлэхийн тулд юуны өмнө малд дээд зэргийн тарга хүч авахуулах ёстойг хун бүхэн мэддэг хэрнээ хэрэг дээрээ тэгж ажиллахгүй, малынхаа ашиг шимийг дүүрэн авахгүй өөртөө ч улс, нийгэмдээ ч нэмүү бүтээл өгөхийг эрмэлздэггүй, малчин хүний хөдөлмөрийн бүтээлийг нэмэгдүүлэх асуудал харааны гадна үлдэж мал таргалуулж жинг нэмэгдүүлэх даалгавар биелэгдэх нөхцөл тэр бүрий бүрддэггүй, ийм арга хэмжээг зохион байгуулахад бүх нийтийн хүч анхаарлыг төвлөрүүлж чаддаггүй нь эцсийн дүнд нэгдэл, хамт олны хохирол болон хувирдаг байна. 

<< Хэвийн нөхцөлд алдагдалтай ажиллах нь хэрэг дээрээ хөдөлмөрийн бус орлогоор амьдарч, бусдын хөдөлмөрийг завшиж байгаатай адил утгатай юм >> гэдгийг өнөө үед алдагдалтай байгаа аж ахуй, нэгдэл, бүр хамт олноороо ухамсарлаж нэг малаас авах ашиг шимийг нэмэгдүүлэх, бүтээгдэхүүний үйлдвэрлэлийн цэвэр өсөлтийг хангах, үйлдвэрлэл, хуваарилалтыг оновчтой зохион байгуулах, аж ахуйн механизмыг боловсронгуй болгоход өөрөөсөө шалтгаалах бүхнийг хийх хэрэгтэй болж байна. Мал аж ахуйн тухайд гэхэд л наад зах нь сүргийг элдэв өвчнөөс урьдчилан сэргийлэх, эмчлэх ажлын чанарыг сайжруулж, мал эрүүлжүүлэх арга хэмжээг аймаг, сум, нэгдэл, аж ахуйн удирдлага шууд хяналтдаа авч зохион байгуулан мэргэжилтнүүдийг шаардлагын хэмжээнд ажиллуулахын хамт мал үржүүлгийн ажилд эргэлт гаргавал зохино. 

<< Улс ардын аж ахуйн төлөвлөлтийг сайжруулж, аж ахуйн механизмыг боловсронгуй болгох зарим арга хэмжээний тухай >> Намын Төв Хороо, Сайд нарын Зөвлөлийн тогтоолд үйлдвэр, аж ахуйн газрын эрх мэдлийг өргөтгөх, биеэ даасан ажиллагааг нь хангах замаар аж ахуйн тооцооны үндсэн дээр үйл ажиллагаагаа явуулахад нь чиглэсэн олон чухал арга хэмжээ авлаа. Эдгээрийн мөн чанар, агуулгыг юуны өмнө удирдах ажилтан, мэргэжилтэн бүр гүнзгий ойлгож, үйлдвэрлэлийг удирдахад чадамгай ашиглах ёстой. Манай зарим удирдах ажилтан бүтээгдэхүүний үйлдвэрлэлийг нэмэгдүүлэх болон аж ахуйч, арвич хямгач ажиллагааны үндсэн дээр өөрийн өртгийг хямдруулан ашиг орлого олох арга замыг сүвэгчлэхийн оронд улсын төсөв, банкны хөрөнгөнөөс орлогын эх үүсвэрийг бэлэнчлэн хайдаг түүнд нь ч дэм өгч хүсэлтийг барагдуулдаг эдийн засагч биш хуучин арга, асрамжлуулах сэтгэлгээг өөрчлөх цаг болжээ. Эдийн засгийн шинжилгээ судалгааны ажлыг эрчимжүүлж, хөдөө аж ахуйн улирлын ажлын үе шат бүхэнд төлөвлөгөөт зардлын хэтрэлт, хэмнэлтийг тооцоолж, аж ахуйч биш ажиллагааны хохирол гарах бүхий л замыг хааж ашигт ажиллагааны цогцолбор арга хэмжээг авах хэрэгтэй юм. 

Хөдөөгийн хөдөлмөрчдийн нийгмийн асуудлыг онцгой анхаарч, хөдөлмөр зохион байгуулалтыг боловсронгуй болгон хамт олны хэлбэрийг өргөн нэвтрүүлж соёл ахуйн нөхцөлийг сайжруулснаар хөдөлмөрийн бүтээмж, бүтээгдэхүүний чанарыг дээшлүүлэхэд туслах ёстой. Үйлдвэр, аж ахуйн газар аж ахуйг эрхлэн хөтлөх шинэ аргад шилжиж, аж ахуйн тооцоог бүхий л уйл ажиллагаандаа нэвтрүүлэх, ялангуяа хөдөө аж ахуйн улс, хоршооллын байгууллагын үйл ажиллагааг эдийн засгийн үүднээс үнэлж дүгнэх гол үзүүлэлт нь улсаас авсан хөрөнгөөр биш, харин улсын төвлөрсөн фондод оруулсан хувь нэмэр гэж үзэх зарчмыг хөдөө аж ахуйн байгууллагын удирдах ажилтан, мэргэжилтэн хүн бүр хатуу баримтлах, түүгээрээ үйл ажиллагаагаа хэмжиж сурахыг манай зорилт, манай амьдрал шаардаж байна.

