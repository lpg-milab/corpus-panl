№109 (17012)      
1988 оны тадугаар сарын 4.
ДАРХАН ХИЛ

Эх орны дархан хил дээр тайван байна. Уул нуруу, хөвч тайга, хөндий тал, говь цөлөөр үргэлжилсэн улсынхаа хилийг хамгаалах хүндтэй бөгөөд хариуцлагатай үүргээ БНМАУ-ын хилийн цэрэг найдвартай биелүүлж, аймаг, орон нутгийн нам, улс, олон нийтийн байгууллагын идэвхтэй тусламж, хил хавиар ажиллаж амьдардаг ард иргэдийн өдөр тутмын дэмжлэгтэйгээр хилийн манаанд бат зогсох ариун албаа хааж байна. 

Хилчид, орон нутгийн хөдөлмөрчдийн хооронд тогтсон зузаан холбоо, хил хамгаалахад ард олноос үзүүлдэг байнгын ажил хэрэгч туслалцаанд хилийн цэргийн хүч чадлын уг сурвалж оршдог учраас эх орны хил хязгаарыг эрэлхэг хилчин хөвгүүдийнхээ хамт ард түмэн нийтээр хамгаалж байдаг юм. 

МАХН-ын XIX их хурал эх орныхоо эдийн засаг, нийгмийг хөгжүүлэх өргөн цар хүрээтэй программыг дэвшүүлэхдээ байлдан олсон социалист ололтоо, эрх чөлөө, тусгаар тогтнол, аюулгүй байдлаа хангах, батлан хамгаалах хүч чадлыг бэхжүүлэх намын чиг шугамыг сайшааж, манай ард түмний энхийн хөдөлмөр найдвартай хамгаалалтад байх ёстойг чухалчлан заасан билээ. Хилийн цэрэг, хил орчмын хөдөлмөрчдийн бат бэх нөхөрлөл, нягт хамтын ажиллагаа нь улсын хил үүсэн бий болсон цагаас эхэлсэн удаан жилийн баялаг түүхтэй, хүнд хэцүү сорилт шалгалтуудыг нэр төртэй >> даван туулсан дайчин уламжлалтай билээ. 

Улсынхаа хилийг хамгаалахад өндөр сонор сэрэмжтэй идэвхтэй оролцож, гадаадын тагнуул, хорлон сүйтгэгчдийг тухай бүр нь илрүүлж, хилчдэдээ тусалж, эх орныхоо энх амгалан байдлыг сахин хамгаалахад иргэний үүргээ гарамгай биелүүлсэн өдий төдий эрэлхэг хүмүүсийн нэр алдрыг эх орон хүндэтгэн дурсаж байдаг билээ. 

БНМАУ-ын хилийг нийт ард түмэн хамгаалдаг. Улс төрийн гүн гүнзгий утга агуулгатай энэ лоозонгийн мөн чанар БНМАУ-ын хил хамгаалах хуульд дүрэмд тусгалаа. одсон. юм, БНМАУ-ын хилийг хамгаалахад идэвхтэй оролцох нь тус улсын иргэн бүрийн журамт үүрэг мөн. Улсын хилийн хамгаалалтад хилийн цэрэгт туслах бригадын >> хэлбэрээр сайн дурын үүсгэл санаачилгын үндсэн дээр хөдөлмөрчдийг татан оролцуулж, хилийн цэрэгт бүх талаар туслах үүргийг улс, олон нийтийн байгууллагууд хүлээсэн билээ. 

МАХН-ын XIX их хурлын шийдвэр, БНМАУ-ын хил хамгаалах хуулийн шаардлагыг биелүүлж, аймаг, орон нутгийн нам, захиргааны байгууллагуудтай нягт хамтран туслах бригадын гишүүд, " хил орчмын хөдөлмөрчдийг хамгаалалтад сургах, тэдний улс төрийн сонор сэрэмжийг дээшлүүлэх, хилчдийн идэвхтэн туслагч болгон дайчлах талаар хилийн цэргийн анги, салбаруудын командлал, улс төрийн байгууллага, штабууд өргөн хүрээтэй арга хэмжээ авч байдаг юм. 

Улсын хил орчимд амьдарч ажиллаж байгаагийн өндөр хариуцлагыг гүнзгий ойлгож хил дээр зайлшгүй баримтлан мөрдөх хууль дүрмийг хатуу чанд сахиж биелүүлэх нь хил орчмын хөдөлмөрчдийн эх оронч үүрэг мөн. Улсын хилийн дэглэм журмыг хүндэтгэн сахиулах ажлыг хүчтэй болгох, Хилийн ба дотоодын цэргийг удирдах ерөнхий газар, улс төрийн газраас хилийн аймгуудын намын хороо, гүйцэтгэх захиргаадтай хамтран өргөн хүрээтэй ажил зохиох талаар тогтсон уламжлал бэхжиж байвал зохино. 

Улсын хилийн хамгаалалтыг ардчилах, хил орчимд оршин суугч үндэстэн, ястны ёс суртахууны хэм хэмжээ, ажил хөдөлмөр, ахуйн онцлог шинж, зан заншил, өв уламжлалыг хүндэтгэх, социалист хууль ёсыг хатуу сахих үзэл санаагаар манай хилчид хүмүүжсэн байх тэрчлэн хил орчимд амьдардаг манай хөдөлмөрчдийн улс төрийн сонор сэрэмжийг дээшлүүлэх, социалист хууль ёсыг нарийн чанд сахих, улсынхаа дархан хилийг хүндэтгэн хамгаалахад бэлхэн байлгахад чиглэсэн өргөн хүрээтэй арга хэмжээ нам, улс төрийн ажлын гол агуулга юм. 

Улсын хилийн хамгаалалтад туслах бригадын гишүүд, орон нутгийн хөдөлмөрчдийн хүчийг ашиглах, хилийн цэрэгт туслах бригадын штабууд, хил орчим амьдран суугч хөдөлмөрчдөөс хилийн дэглэм журмыг гуйвалтгүй сахиулах талаар анхаарал суларснаас Увс, Завхан, Сүхбаатар аймгийн хилийн зарим сумдын хөдөлмөрчдийн цөөнх хэсгийн дотор улсын хилийн дэглэм журам зөрчих, малаа хариулгагүй орхиж хил давуулах зэрэг ноцтой дутагдал удаа дараа гарсан байна. 

Түүнчлэн хилийн дэглэмийг сахиулах асуудлаар орон нутгийн хөдөлмөрчид, туслах бригадын гишүүд, хилчдийн ажил хэрэгч холбоо харилцааг нягтруулах, тулгарсан зорилтыг биелүүлэх, хилийн цэрэгт туслах бригадын туршлагыг сурталчлан нэвтрүүлэхийг ихээхэн анхаарч ажиллах шаардлагатай юм. 

Хилчид, орон нутгийн хөдөлмөрчдийн харилцаа холбоог бэхжүүлэхэд чиглэсэн ажлыг хилийн застав, салбаруудын бие бүрэлдэхүүний дунд ч байнга зохиох нь чухал юм. 

Хилийн дагуухь аймаг, сумын ерөнхий боловсролын сургуулиудад хилчидтэй уулзалт хийлгэх тэрчлэн залуу халаа бүлэг, салаадыг пионер сурагчдын дунд ажиллуулж дайчин уламжлалаар хумүүжүүлэх олон талын ажил зохиох ёстой. 

Олон улсын цэрэг, улс төрийн байдлыг сайн ойлгох, сонор сэрэмжийг байнга өндөр байлгах, хилчин ухамсрыг хөдөлмөрчдөд төлөвшүүлэх талаар нам, улс, олон нийтийн байгууллага шургуу, зорилго чиглэлтэй ажил зохиож байх ёстой. 

Бид хэзээ ямагт өндөр сэрэмжтэй байж эх орныхоо хилийг бүх нийтээрээ хамгаалах үүргээ газар нутгийнхаа уугуул эзэн, иргэний хувьд эрх чөлөө, тусгаар тогтнолоо юунаас эрхэмд үздэг ариун дээд үзэл санаандаа үнэнчийн хувьд зүрх сэтгэлдээ багтай тээж явдаг билээ. Нийт ард түмэн хилээ хамгаалдаг. Улсын хил халдашгүй ариун дархан байх ёстой. 

