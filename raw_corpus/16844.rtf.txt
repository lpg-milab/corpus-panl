№254(16844)       
1987 оны аравдугаар сарын 23.
Нийтийн биеийн тамирын хөдөлгөөнийг өрнүүлж, тамирчдын спортын амжилт, ур чадварыг цуцалтгүй дээшлүүлэгтүн!

( МАХН-ын Төв Хорооноос Аугаа их октябрийн социалист хувьсгалын 70 жилийн ойд зориулж гаргасан Урианаас ) 

Спортыг нийтэд хүргэе

МАХН-ын XIX их хурал << Биеийн тамир, спорт нь хүмүүсийн эрүүл саруул амьдарч, хөдөлмөрийн чухал нөхцөл учраас түүнд хөдөлмөрчдийн өргөн давхрааг хамруулахыг нам чухалчлан үзэж байна >> гэж заасан билээ. 

Тиймээс биеийн тамир, спортыг нийтийн хүртээл болгон өрнүүлэхэд шинэ сэтгэлгээгээр хандаж. хөдөлмөрчдийн өнөөдрийн эрэлт хэрэгцээнд тохирсон дэвшилт арга хэлбэр өргөн нэвтрүүлэх шаардлага урган гарч байна. Биеийн тамир, спортыг олон нийтэд хүргэх нийтлэг зохистой хэлбэрийн нэг нь сортын өдөрлөг юм. Биеийн тамир, спортыг байнгын сонирхолтой, хөдөлмөрчдийн өргөн давхрааг хамарсан ажил болгохын тулд жил бүр зохиож байгаа 20 шахам төрлийн нийтийн биеийн тамирын арга хэмжээнд давхардсан тоогоор хүн амын дөрөвний нэг хувь хамрагдаж, тэднээс жаран мянга гаруй хүн ХДХВ тэмдгийн нормыг шинээр буюу давтан биелүүлж байна. Гүйлт сонирхогчдын 415 клубт дөрвөн мянга гаруй хүн хичээллэж байна. Үйлдвэр, аж ахуйн газрын ажилчин, албан хаагчид, дээд, тусгай мэргэжлийн дунд сургууль, ТМС-ийн оюутан, сурагчдын дунд эмэгтэйчүүдийн гимнастиктан уралдаант үзлэг явуулдаг болов. 

<< Үнэн >> сонины нэрэмжит цаначдын өдрийг долоон ням гариг болгон явуулдаг болсноор зөвхөн энэ онд 1212 хамтлагийн олон зуун мянган хүн хамрагдаж, 171, 2 мянган хүн цанын төрлөөр зохиосон арга хэмжээнд оролцож, ХБХБ тэмдгийн нормыг өвлийн төрлөөр 80 гаруй мянган хүн биелүүлжээ. << Хөдөлмөр >> нийгэмлэг ( дарга нь Г. Батбаяр ) нэг ээлжинд 60 тамирчин байрлах зочид буудал. цайны газар болон бөх, бокс, хүндийн өргөлт, дугуй, шатар, гимнастикийн заалууд бүхий өргөтгөлийн барилгыг ашиглалтад оруулснаар өдөрт 400 гаруй хүнийг төрөл бүрийн секц, дугуйланд хичээллүүлэх боломжтой болжээ. 

Хөдөлмөрчид, хүүхэд залуучуудын дунд нийтийг хамарсан спортын төрлүүдийг хөгжүүлж, тэдний чөлөөт цагийг зөв боловсон өнгөрүүлж, байгууллага, хамт олноороо цаначин, тэшүүрчин, теннисчин, даамчин, шатарчин, гүйгч, аялагч болох хөдөлгөөн өрнүүлж сортын өдөрлөгийг зохион байгуулалт, чанар, үр өгөөжтэй явуулдаг Дундговь аймгийн Эрдэнэдалай сум, Сэлэнгэ аймгийн Сүхбаатар хотын мод боловсруулах комбинатын биеийн тамир, спортын хамтлаг, Ховд аймаг дахь улсын багшийн дээд сургууль, Өвөрхангай аймгийн Бат-Өлзий сумын найман жилийн дунд сургууль зэрэг тэргүүний байгууллагын тоо жил тутам өссөөр байна. 

Гэвч биеийн тамир, спортыг нийтийн хүртээл болгох, хөдөлмөрчдийг чийрэгжүүлэх, хөгжүүлэх талаар МАХН-ын XIX их хурлаас дэвшүүлсэн зорилтыг хэрэгжүүлэх ажил өнөөгийн шаардлага хангахгүй, өмнөх дутагдал үргэлжилж байна. Юуны өмнө уг ажлыг зөвхөн эмнэлэг, биеийн тамир, сортын байгууллагуудын хэрэг мэтээр ойлгодог хоцрогдсон сэтгэлгээ улс, олон нийтийн олон байгууллагад байсаар байна. Биеийн тамир, спортын байгууллагуудын өөрсдийн нь идэвхтэй арга ажиллагаа ч илт дутагдаж байна. Байгаа нөөц бололцоо, хүн хүчийг зөв зохион байгуулж, биеийн тамир, спортын хөдөлгөөнд олон түмнийг хамруулах, уламжлал болж үр дүнгээ өгөх тодорхой ажил зохиох, орон сууцны хороо, хороололд биеийн тамир, чийрэгжүүлэлтийн клуб, групп байгуулан хичээллүүлж, хөдөлмөрчдийн амралт, чөлөөт цагаар зохиох биеийн тамир, сортын ажлыг шинэ арга хэлбэрээр баяжуулах талаар Улаанбаатар хот, Завхан, Сүхбаатар аймгийн биеийн тамир, спортын хороод нэн хангалтгүй ажиллаж байна. 

Биеийн тамир, спортын байгууллагууд, зөвхөн спортын уралдаан тэмцээнийг удирдан зохион байгуулаад нийтийн биеийн тамирын асуудлыг орхигдуулдаг дутагдал нийтлэг байна. Биеийн тамир, спортын хороо, нийгэмлэг, спорт клубүүд харьяа байгууллагуудын ажилд байнгын зөвлөлгөө өгч дэмжих, туслах ажил зохиохгүй төлөвлөгөө хийх, бичиг засвар явуулах төдийгөөр ажлаа хязгаарлан санаа амарч, нийтийн биеийн тамирын ажлын чанар, үр өгөөжийг орхигдуулж, тооны хойноос хөөцөлддөг дутагдал арилахгүй байна. Түүнчлэн ХБХБ тэмдгийн норм биелүүлэх ажлыг хэлбэрддэг дутагдал оршсоор байгаа болох нормын зарим үзүүлэлтийг спортын өндөр зэрэгтэй тамирчин ч биелүүлж чадахааргүй зохиогдсоныг Биеийн тамир, спортын улсын хороо анхаарах хэрэгтэй. 

Орон нутгийн нөөц бололцоог ашиглан цана, чарга хийх, спортын прокатын үйлчилгээг өргөтгөх талаар холбогдох байгууллагууд тодорхой арга хэмжээ авах хэрэгтэй байна. Нийслэлийн хөдөлмөрчид Хандгайтын ууланд очиж цана, чаргаар гулгах гэж ирэх, очихдоо амралтынхаа 2 - 3 цагийг гарздаж, унаа, хоол хүнсний хувьд ч бэрхшээл, чирэгдэлд байнга учирдгийг өөрчлөх, хөдөлмөрчдөөс гарч байгаа гомдол саналыг харгалзан Яармаг зэрэг ойролцоо газарт нийтийн цанын бааз байгуулах талаар нэн даруй арга хэмжээ авбал зохино. 

Нийтийн биеийн тамир, спортын өдөрлөг хөдөлмөрчдийн зугаалга гол төлөв долоо хоногийн бямба, ням гаригт болдог учир аливаа спортын өдөрлөгийн үеэр зохиогдох ажил нь бүх цасны хүмүүсийн оюуны шаардлага, хэрэгцээнд нийцсэн байж үр дүнд хүрнэ гэдгийн тухайн ажлыг зохион байгуулж байгаа байгууллага, хүмүүс сайтар ойлгож сонирхолтой, бүтээлч арга барилаар ажиллавал биеийн тамир, спортыг олон нийтэд хүргэхэд ахиц гаргаж чадна. 

Бүх нийтийн биеийн тамир, спортын арга хэмжээг жинхэнэ ёсоор зохион байгуулах, ялангуяа хөдөлмөрчин олон түмэн, залуучууд, өсвөр үеийнхний сонирхол, эрэлт хэрэгцээнд тохируулах, тэдний бие бялдар, оюун санааны өвтэгш хөгжил, эрүүл чийрэг есөн бойжих чухал хэрэглүүр - эрүүл аж төрөх хүмүүжлийн сургууль болгон хөгжүүлэх нь нам, улс, олон нийтийн бүх шатны байгууллагын эрхэм зорилт мөн. 

