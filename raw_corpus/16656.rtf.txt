№66(16656]      
1987 оны гуравдугаар сарын 18.
Яруу алдарт ардын   арми   

МАХН-ын XIX их хурлын түүхэн шийдвэрийг хэрэгжүүлэх, Октябрийн социалист их хувьсгалын 70 жилийн ойг өндөр амжилтаар угтах их хөдөлмөр, тэмцэл өрнөж байгаа үед монголын ард түмэн, армийн дайчид яруу алдарт армийнхаа 66 жилийн ойг өргөнөөр ёслон тэмдэглэж байна. Монголын ардын арми нам, ард түмнийхээ үйл хэрэгт хязгааргүй үнэнч байж эх орныхоо үүрэг даалгавар итгэл найдварыг нэр төртэй биелүүлж ирсэн яруу алдарт түүхтэй. Их жанжин Д. Сүхбаатарын удирдан байгуулсан манай арми 1921 онд анхныхаа түүхэн ялалтыг байгуулж, 1939, онд японы халдан түрэмгийлэгчдийг ах дүү зөвлөлтийн армитай хамтран хиартал бутниргэж, 1945 оны чөлөөлөх дайнд оролцон эх оронч, интернационалч үүргээ нэр төртэй биелүүлсэн юм. 

МАХН социалист бүтээн байгуулалтын фронтод гол анхаарлаа төвлөрүүлэхийн зэрэгцээ олон улсын цэрэг-улс төрийн нарийн түвэгтэй байдлаас зохих дүгнэлт хийж, ЗХУ-ын тусламжид түшиглэн улс орныхоо батлан хамгаалах хүчийг бэхжүүлэх талаар ямагт анхаарч шаардлагатай бүх арга хэмжээг авч хэрэгжүүлж байна. 

Өнөөдөр манай армийн офицеруудын бүрэлдэхүүний 80 гаруй хувь нь дээд, дунд, хугацаат цэргийн албан хаагчдын 90 гаруй хувь нь дээд, тусгай дунд, бүрэн, бүрэн бус дунд боловсролтой хүмүүс байгаа нь армийн өмнөх ямар ч зорилтыг амжилттай шийдвэрлэхэд чухал хүчин зүйл болж байна. 

МАХН-ын XIX их хуралд тавьсан Намын Тов Хорооны тайлан илтгэлд нөхөр Ж. Батмөнх << Өнөөдөр манай Зэвсэгт хүчний дайчид нам, ард түмнийхээ өмнө хүлээсэн үүргээ урьдын адил нэр төртэй биелүүлж, Эх орныхоо энхийн манаанд бат зогсож, социалист бүтээн байгуулалтад идэвхтэй оролцож байгааг сэтгэл ханамжтай тэмдэглэж байна >> гэж армийн дайчдын үйл ажиллагааг өндөр үнэлсэн билээ. 

Сүүлийн жилүүдэд болсон хээрийн сургууль, Штабын дадлага, тактикийн сургууль, төрөл мэргэжлийн цэргийн полигоны дадлага, байлдааны буудлага, пуужин харвалт, нислэг, жолоодлого амжилттай болсон нь манай армийн дайчид зэвсэг, байлдааны техникийг чадамгай эзэмшин, орчин үеийн цэргийн эрдэм ухаанд шамдан суралцаж байгааг илтгэн харуулж байна. 

Өмнөх бага хурлаас байлдааны болон улс төрийн бэлтгэл сургуулийг чанаржуулах талаар дэвшүүлсэн зорилт үндсэндээ биелж, армийн онц сайн тасаг, тоот, экипаж 3, 3, салаа 15, 9, рот, батарей 28. 5 хувь, анги 2. 5 дахин нэмэгдэж, цэргийн мэргэжлийн зэрэгтэн 65. 1, түүний дотор хос мэргэжилтний тоо 54, 7 хувь өссөнийг өнгөрсөн онд хуралдсан армийн намын XXIX бага хурал дүгнэв. 

Армийн анги, нэгтгэлүүдэд МАХН-ын XIX их хурлын шийдвэрийг хэрэгжүүлэх болон октябрийн социалист их хувьсгалын 70 жилийн ойг угтсан ажил эрчимжиж байлдааны бэлэн байдал, байлдааны болон улс төрийн бэлтгэлийг улам чанаржуулах, чанд сахилга, үлгэр жишээ дэг журмыг тогтоон хэвшүүлэх уриан дор социалист уралдаан өрнүүлж байна. Дайчдын дунд << Анхны жилдээ армийн онц сурлагаган болцгооё >> , << Анхны сум буюу эхний ээлжээр байг сөнөөе! >> , << Сахилгын зөрчил, сурлагын хоцрогчгүй хамт олон болцгооё! >> гэсэн хөдөлгөөн өрнөж, нийгмийн идэвх нь өндөржиж байна. 

Анги, нэгтгэлүүдийн байлдааны бэлэн байдал, байлдах чадварыг дээшлүүлэх, цэргийн сахилгыг бэхжүүлэх, дайчдыг нам, ард түмэн, армийн хувьсгалч, хөдөлмөрч, баатарлаг дайчин уламжлал, эх оронч, интернационалч үзлээр хүмүүжүүлэхэд бие бүрэлдэхүүний дунд зохиож байгаа нам, улс төрийн ажлын роль, ач холбогдол улам өсөн нэмэгдэж байгаа нь манай армийн хөгжлийн өнөөгийн шатны нэг онцлог болж байна. 

Намын XIX их хурал ардын армийн амьдралд улс төрийн удирдлага, намын нөлөөг хүчтэн болгохын чухлыг заасан нь армийн улс төр, намын байгууллагын цаашдын ажлын гол удирдамж мөн. Монголын ардын армийн намын байгууллагууд цэргийн хамт олныг нягтруулагч цөм болж, армийн өмнө тавигдаж байгаа зорилтыг биелүүлэхэд гол ажлаа чиглүүлэн, цэргийн амьдралын бүх хүрээнд намын нөлөө, коммунистын манлайллыг хангахыг онцгой анхаарч байна. Байлдааны болон улс төрийн бэлтгэлийн онц сурлагатнуудын тэргүүн эгнээнд нам, МХЗЭ-ийн гишүүд манлайлж явна. 

Манай армийн дайчид эх орноо батлан хамгаалах хариуцлагатай, хүндтэй үүргийг нэр төртэй биелүүлэхийн зэрэгцээ ард түмнийхээ социалист бүтээн байгуулалтад идэвхтэй оролцон гавшгайлан хөдөлмөрлөж байна. 

Армийн ялалт, амжилтын үндэс нь МАХН-ын удирдлага, Зөвлөлт Холбоот Улсын тусламж, монголын ард түмний гүн дэмжлэгт оршдог бөгөөд МАХН социалист эх орноо хамгаалах тухай В. И. Лениний сургаалыг цэргийн бодлогынхоо үндэс болгон, бүтээлчээр хэрэгжүүлж байна. 

АНУ цэрэг-стратегийн талаар социализмын ертөнцөөс давуутай болохын тулд олон улсын харилцаанд хүч хэрэглэх, шахалт үзүүлэх улс төрийн мугуйд бодлогоо үргэлжлүүлж, зэвсэглэлээр хөөцөлдөхийг улам нэмэгдүүлж, түүнийг сансарт дэлгэрүүлэхийг хичээж байна. АНУ-ын НАТО дахь холбоотнууд, тэрчлэн Япон улс энэ хэрэг явдалд улам идэвхтэй татагдан орж байгаа нь анхаарлыг онцгой татаж, сонор сэрэмжээ дээшлүүлэхийг шаардаж байна. 

Ийм нөхцөл байдлыг харгалзан манай нам улс орныхоо батлан хамгаалах хүчийг бэхжүүлэх, Зэвсэгт хүчнийхээ бэлэн байдал, байлдах чадварыг өндөр түвшинд байлгахад онцгой анхаарал тавьж, шаардагдах бүх арга хэмжээ авч байна. Орчин үеийн цэргийн эрдэмд шамдан суралцаж, зэвсэг техникийг чадамгай эзэмшин байлдааны бэлэн байдлаа байнга дээшлүүлж, сахилга, дэг журмыг хатуу сахиж байх нь зэвсэгт хүчний нийт бие бүрэлдэхүүний эрхэм үүрэг мөн гэдгийг МАХН-ын XIX их хурал тодорхойлон заасан билээ. 

Энхрий хайрт нам, засгаа бат нягтаар тойрон хүрээлсэн Монголын ардын армийн дайчид намынхаа заалтыг нэр төртэй биелүүлж, яруу алдарт дайчин уламжлалаа бэхжүүлэн, шургуу хөдөлмөрлөж байна. 

