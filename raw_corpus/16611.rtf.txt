№11(16611)
1987 оны нэгдүгээр сарын 24.
Мэргэжлээ эзэгнэе

МАХН-ын XIX их хурал << Орчин үеийн шинжлэх ухаан, техникийн дэвшлийн дагуу мэргэжилтэй боловсон хүчний хэрэгцээ, хангалтыг төлөвлөх ажлыг боловсронгуй болгох шаардлагатай байна >> гэж тэмдэглээд дээд, тусгай дунд сургууль төгсөгчдийн мэргэжлийн бэлтгэл, практик дадлага, ажил хэрэгч чанарыг өнөөгийн шаардлагын түвшинд хүртэл дээшлүүлэхийг онцлон заасан билээ. 

Манай их, дээд, тусгай мэргэжлийн дунд сургуулийг жил бур олон мянган оюутан, сурагч төгсч мэргэжил эзэмшээд, улс орныхоо хэрэгцээт газар очиж үр бүтээлтэй ажилласаар ирсний дүнд тус орны улс ардын аж ахуйд ажиллагч таван хүн тутмын нэг нь дээд, тусгай дунд боловсролтой мэргэжилтэн боллоо. 

Эх орныхоо аж ахуй, соёлын салбарт шаардагдах мэргэжлийг өөрийн авьяас чадвар, хүсэл сонирхлын дагуу сонгон авч, сэтгэл санаа, хүч бололцоогоо бүрэн дүүрэн дайчлан сайн суралцаж, мэргэжил эзэмшсэн залуу боловсон хүчин уг мэргэжлээрээ тогтвор суурьшилтай ажиллаж, үр бүтээл гаргаж, жилээс жилд дадлагажин өсч, алдар гавьяатай хүмүүс болдог нь жам ёсны хэрэг билээ. 

Нэгэнт сонгож авсан мэргэжлээ төгөлдөр эзэмшиж, илүү их амжилт олохын төлөө уйгагүй хөдөлмөрлөж түүндээ жинхэнэ эзэн болох асуудал хувийн хэрэг биш улс нийгмийн эрх ашгийн шаардлага юм. Ер нь мэргэжил сонгож авах үндсэн зарчим нь хязгаарлагдмал, хувийн сонирхолд биш, харин хүн хүч, хөрөнгө зарцуулж байж тэр мэргэжилд сургасан улс нийгмийн эрэлт хэрэгцээнд захирагдах ёстой. Дээрх шаардлагуудыг хангадаггүйгээс бэлтгэгдэн гарч байгаа мэргэжилтний нэлээд хэсэг нь уг мэргэжлийг хагас дутуу эзэмшсэн буюу түүндээ эзэн болгоггүй үр бүтээл гаргадаггүй, заримдаа ач тусыг нь үзэлгүй орхиж солиход хүрдэг байна. 

Дээд, тусгай мэргэжлийн дунд сургуульд суралцагчдын дотор өөрийн хүч бололцоог бүрэн дүүрэн дайчилж, сонгосон мэргэжлээ чадварлаг эзэмшихийн оронд гагцхүү сургууль төгссөн гэрчилгээ, диплом авахын төлөө явцуу ойлголтоор хайнга ханддаг хүмүүс цөөнгүй байна. Дээд сургууль төгсөгчдийн дөч орчим хувь мэргэжилтний мэдлэг, тавь орчим хувь практик дадлага, ажил хэрэгч чанараараа манай нийгмийн шаардлагын өнөөгийн түвшинд хүрч чадаагүй бангаа нь судалгаагаар нотлогдлоо. 

Дээд, тусгай мэргэжлийн дунд сургууль төгсөгчид зарим тохиолдолд хуваарилагдсан газартаа тогтвор суурьшил, үр бүтээлтэй ажиллаж мэргэжлээрээ өсөхгүй байгаа нь тэдний ухамсар, хүмүүжлийн түвшин дорой, ёс суртахуунаар хувиа хичээсэн доголдолтойн илрэл мөн. Сургууль төгсөгчдийн зарим нь ийнхүү улс ардын аж ахуйн хэрэгцээтэй газар очиж ажиллахаас цааргалж нийгмийн хэрэгцээг хөсөрдүүлэн, хувийн явцуу ашиг, сонирхлыг юу юунаас дээгүүр тавьж, янз бүрийн шалтгаан зааж төв суурин газар хоргодох, урт богино хугацаагаар ажил завсардаж байгууллага дамжин аль тааралдсан мэргэжлийн биш ажил хийхээс буцахгүй явдаг үзэгдэлтэй зарчимч тэмцэл хийж, тухай бүрт нь арга хэмжээ авдаггүй урсгалаар орхиж байснаас одоо. манай улсад 17 мянга гаруй дээд, тусгай мэргэжлийн дунд боловсролтой мэргэжилтэн мэргэжлийн биш ажил хийж байна. Гэтэл эдгээр хүмүүсийн эзэмшсэн мэргэжлээр улс, олон нийтийн байгууллагуудад боловсон хүчин дутагдаж, нэмж бэлтгэсээр л байна. 

Нэг хүүхдийг цэцэрлэг, ясли, ерөнхий боловсролын дунд, дээд сургуульд суралцуулан дээд боловсролтой мэргэжилтэн бэлтгэхэд тавь гаруй, тусгай дунд боловсролтой нэг мэргэжилтэн бэлтгэхэд гуч гаруй мянган төгрөг наад зах нь зарцуулж байна. Улсын хүч хөрөнгөөр боловсрол эзэмшчихээд нийгэмдээ өгөөж, үр дүнтэй ажиллахгүй, биеэ оторлож, эдийн засаг, ёс суртахуунд ихээхэн хохирол учруулж байгаа хүмүүст нийгмийн шударга ёсны зарчмаар хариуцлага ногдуулж мэргэжлийн ажилд нь цаг алдалгүй эргүүлж оруулдаг журам баримтлах ёстой. 

Мэргэжлийн дагуу ажиллаж байгаа хүмүүс ч гэсэн нэгэн байрандаа зогсохгүйгээр биеэ дааж тасралтгүй суралцаж, мэргэжил, мэдлэгээ дээшлүүлж, идэвхтэй ажиллахыг шинжлэх ухаан, техникийн хөгжлийн хурдац шаардаж байна. Мэргэжил эзэмшсэн дипломдоо сэтгэл ханаж, цаашид сурч боловсрох, мэргэжил, мэдлэгээ дээшлүүлэхэд санаа тавьдаггүй боловсон хүчин тодорхой хугацаа өнгөрөхөд ззэмшсэн мэргэжлээрээ олигтой өсөх нь бүү хэл хоцрогдож, ажлын арга барил, бүтээлч сэтгэлгээгээр хуучирч, эцсийн дүнд эрхэлсэн албаа залгуулж чадахгүйд хүрнэ. 

Мэргэжилтэй боловсон хүчнийг эзэмшсэн мэргэжлээ хүндэтгэн жинхэнэ эзэн нь болж, улс орны эрх ашгийг урьдал болгох үзэл санаагаар хүмүүжүүлэхэд мэргэжилтэнд нөлөөлөх хүчин зүйлийн үйлчилгээг сайтар ашиглах, улсын хэмжээний нэгдсэн хяналтыг бий болгож боловсон бидний хэрэгцээ, хангалт, хуваарилалтыг боловсронгуй болгож, мэргэжил завсардах, орхих дутагдал гарах замыг хааж, одоогийн урсгал байдлаас гаргах хэрэгтэй байна. 

Үйлдвэр, аж ахуй, албан газарт захиргааны байгууллагаас залуу мэргэжилтнийг түргэн хугацаанд өсгөх, мэргэжил, мэдлэгийг нь дээшлүүлэх санаачилгыг дэмжих талаар хийх ажлыг нам, олон нийтийн байгууллага хараа хяналтдаа авч боловсон хүчнээс мэргэжлээ хүндэтгэж, мэргэжилтнийхээ үүргийг нэр төртэй гүйцэтгэхийг хойшлуулшгүй зорилтоо гэж үздэг болгон хүмүүжүүлэхийн тулд хүнтэй ажиллах арга барилд өөрчлөлт гаргах, олон түмний идэвх санаачилгыг өрнүүлэх, хөдөлмөрчдийн оюун санааны нөөцийг бүрэн дүүрэн дайчлан, түүнийг материаллаг хүч болгон хувиргахад боловсон хүчний нөлөөг эрс дээшлүүлж мэргэжилд нь эзэн байлгаж, тэдний потенциалыг дээд зэргээр шавхан дайчлах хэрэгтэй байна. 



