№220 (16497)         
1986 оны есдүгээр сарын  13.
Аж ахуйн тооцоо

Социалист нийгмийн эдийн засгийн хуулийг практикт зөв зохистой хэрэгжүүлэхэд чиглэсэн эдийн засгийн чухал механизмын ахуйг эрхлэн хөтлөх шалгарсан арга бол аж ахуйн тооцоо мөн. Үйлдвэр, аж ахуйн бие даасан байгууллага бүрийг алдагдалгүй бөгөөд зардлаа бүрэн нөхөж чадахаар ашигтай ажиллуулах нь аж ахуйн тооцооны үндсэн агуулга юм. 

Улс орны нийгэм, эдийн засгийн хөгжлийн бүх үе шатанд нийгмийн үйлдвэрлэлийг эрчимжүүлэн, ур ашгийг дээшлүүлэхийн тулд аж ахуйн тооцоог бэхжүүлэхэд онцгой анхаарч байсан бөгөөд МАХН-ын XIX их хурлаас << . . аж ахуйн тооцооны зарчмыг үйлдвэрлэл, үйлчилгээний бүх нэгжид жинхэнэ ёсоор нэвтрүүлэх хэрэгтэй >> гэж чухалчлан заав. 

Аж ахуйн тооцоо нь хөдөлмөрийн бүтээмжийг дээшлүүлэх, материал, санхүүгийн нөөцийг зохистой ашиглах, шинжлэх ухаан техникийн дэвшлийн ололтыг түргэн шуурхай нэвтрүүлэх, бүтээгдэхүүн, ажил, үйлчилгээний чанарыг сайжруулахад шууд нөлөөлдөг эдийн засгийн харилцан уялдаатай бүх хөшүүргийн нийлбэр цогцос юм. Үйл ажиллагаагаа аж ахуйн тооцооны үндсэн дээр хөтлөн явуулж байгаа үйлдвэр, аж ахуйн газар бүр нь дээд байгууллагын удирдлагад улс, ардын аж ахуйн төлөвлөгөө авч түүнийг хэрэгжүүлэхийн тулд улсаас хуваарилан олгосон үндсэн ба эргэлтийн хөрөнгийг зориулалтаар нь зүй зохистой ашиглаж бие даан идэвхтэй ажиллаж зарцуулсан хөрөнгийг зохих өгөөжийн хамт улсад оруулах, өөрөөр хэлбэл төвлөрсөн фондод заавал хувь нэмэр оруулах хариуцлагыг нийгмийн өмнө хүлээдэг. Энэ нь зөвхөн тухайн жилийн аж ахуйн үйл ажиллагааны үр дүнгээр олсон орлого нь зарлагаа нөхөөд зохих хэмжээний ашигтай ажиллахын нэр биш, ер нь аль болох бага зардлаар илүү үр дүнд хүрэхэд оршино. 

Үйлдвэрлэлийн нэгдэл, комбинат, үйлдвэрийн газар, түүний цех, тасаг, бригад, ажилчин бүр дотоод нөөц бололцоогоо дайчлах, үрлэгэн ажиллагааг таслан зогсоохын төлөө тэмцлийг эрчимжүүлэх хэрэгтэй байна. Үйлдвэрлэлд хаягдалгүй буюу хаягдал багатай технологи, дэвшилт норм, нормативыг нэвтрүүлэх замаар арвилан хэмнэлтийн зарчмыг тууштай баримталж, бүтээгдэхүүн. ажил үйлчилгээний өртөг, зардлыг системтэй хямдруулах, яс, чанар, өнгө, үзэмж сайтай, эдэлгээ удаантай, хөдөлмөрчдийн болон улс ардын аж ахуйн эрэлт, хэрэгцээг бүх талаар хангасан бүтээгдэхүүний нэр төрлийн олшруулж, үйлдвэрлэлийг нэмэгдүүлэхэд аж ахуйн тооцоо чиглэх ёстой. 

Сүүлийн жилүүдэд нам, засгаас төлөвлөлтийг сайжруулж, аж ахуйн механизмыг боловсронгуй болгох үндсэн дээр удирдлагын эдийн засгийн аргад шилжих талаар дэс дараатай олон чухал арга хэлхээ авч хэрэгжүүлж байгаа нь аж ахуйн тооцоог үйлдвэрлэлийн үндсэн нэгж, хэсэг бүрт жинхэнэ ёсоор хэвшил болгоход чиглэж байна. 

Одоо улсын хэмжээгээр бие даасан тайлан баланстай хэдэн зуун үйлдвэр, аж ахуйн байгууллага аж ахуйн тооцооны зарчмаар ажиллаж байгаагийн дээр өнгөрсөн оноос холбооны, мөн энэ оноос усны аж ахуйн байгууллагыг системээр нь аж ахуйн тооцоонд шилжүүллээ. Удирдлага, төлөвлөлтийг сайжруулж, аж ахуйн механизмыг боловсронгуй болгох хүрээнд үйлдвэрлэлийг төлөвлөх, тооцоолох, үзүүлэлтийн системийг оновчтой тогтоож, удирдлагыг аж ахуйн нэгж хэсэгт ойртуулан төлөвлөгөөт зорилт, үйлдвэрлэлийн эцсийн үр дүнгийн үзүүлэлтийн дээшлэлтээр үнэлж, дүгнэх зарчим баримталж байгаа нь аж ахуйн тооцоог үйлдвэрлэл, хамт олны бүхий л үйл ажиллагаанд нэвтрүүлэх нөхцөлийг бүрдүүлж байна. 

Гэвч аж ахуйн тооцооны зарчмыг алдагдуулан үйлдвэрлэлийн үр ашгийг бууруулж, улсаас хуваарилан олгосон хөрөнгийг гамгүй зардаг явдал цөөнгүй байна. Зөвхөн 1984 онд үйлдвэр аж ахуйн 100 шахам байгууллага олон сая төгрөгийн алдагдалтай ажиллаж, гуч гаруй байгууллага 53, 4 сая төгрөгийн төлөвлөгөөт бус алдагдал гаргасан нь 90 ортой хүүхдийн цэцэрлэг арав, эсвэл 928 хүүхдийн суудалтай 15 сургууль барих хөрөнгөтэй тэнцэж байна. Ингэж үйлдвэрлэлийн үр ашгийг бууруулан эргэлтийн хөрөнгийг дутагдуулж, санхүү, эдийн засгийн чадвар сулран аж ахуйн тооцооны зөрчилд орж улмаар улсын тар харан төсвийн хөрөнгөнд дулдуйдахад хүрдэг явдлыг оюуны өмнө аж ахуйг гардан удирдаж байгаа тодорхой хүмүүсийн сахилга, хариуцлага сул, тооцоо судалгаагүй, баримжаагаар удирдах, ерөнхийлөн ярих, хэлбэрдэх зэрэг ажлын арга барилын хоцрогдол, бүтээлч биш идэвхгүй байдлын илрэл гэж үзэх ёстой. 

Аж ахуйн тооцоог үйлдвэрлэлийн нэгжид жинхэнэ ёсоор хэрэгжүүлэх үндэслэж ахуйн дотоод тооцоог нэвтрүүлэх талаархи тогтоол, шийдвэрийн хэрэгжилт хангалтгүйгээс хамрах хүрээ нь ч хомс байгааг үйлдвэрийн нэгдэл, комбинат, үйлдвэр, аж ахуйн газар бүр анхаарч зарчимч дүтнэлт хийвэл зохино. 

Аж ахуйн тооцооны зарчим нь улс, ардын аж ахуйн бүхий л салбарт хамаарах учраас тухайн салбар бүрт улсаас өгсөн төлөвлөгөөт зорилтыг тоо, чанарын талаар бүрэн биелүүлэх үндсэн дээр эцсийн өндөр үр дүнд хүрэх хэрэгтэй байна. 

Үнэ, ашиг, төсөвт төлөх төлбөр, төсвөөс авах санхүүжилт, зээл, эдийн засгийн урамшуулал зэрэг эдийн засгийн хөшүүргүүд нь эцсийн дүнд аж ахуйн тооцоогоор дамжин нийгмийн үйлдвэрлэлийг эрчимжүүлж, түүний үр ашгийг дээшлүүлэхэд гол нөлөө үзүүлнэ. Иймээс аж ахуйн тооцоог боловсронгуй болгох нь эдийн засгийн аливаа хөшүүргийн үр нөлөөг сайжруулах урьдчилсан нөхцөл, гол баталгаа болохын зэрэгцээ аж ахуйн тооцоог өөрийг нь бэхжүүлэн, үүрэг ролийг өндөржүүлж улмаар өөрийгөө бүрэн санхүүжүүлэн нийгэмд цэвэр орлого бий болгох замаар эцсийн үр дүнгийн төлөө хүлээх хариуцлагыг бүх талаар өндөржүүлэх өргөн боломжийг бүрдүүлнэ гэдгийг нам, улс, олон нийтийн бүх шатны байгууллага удирдлага болгох ёстой. 

