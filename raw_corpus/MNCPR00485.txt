Техникээр мялаасан Тамирын хурд

"Тамирын хурд" нэртэй төвийн бүсийн даншиг наадам Архангай аймгийн Батцэнгэл сумын нутагт өнгөрсөн амралтын өдрүүдэд боллоо. Энэ наадам хэдий төвийн бүсийн гэх тодотголтой ч газар газрын шандаст хурдан хүлэг тоосоо өргөж, хүчит бөхчүүд ир бяраа гайхуулжээ. 
Зургаан насны 2000 орчим хүлгээс уяа сойлго нь таарсан хурдан буянууд унасан хүүхэд, уясан эзэн, хурсан олныг баярлуулсан байна. Мөн наадмын үеэр хүчит 90 бөх зодоглож, уран мэхийг уралдуулжээ. Барилдааны шөвгийн дөрөвт далай аварга Г.Өсөхбаяр, улсын харцага Л.Мөнгөнцоож, улсын начин Сайнбаяр, Цанлиг нар үлдэж, хүч бяраа үзсэнээс арын сайхан хангай нутгаас төрөн гарсан отгон далай аварга Г.Өсөхбаяр түрүүлж, мөн аймгийн харьяат улсын харцага Л.Мөнгөнцоож үзүүрлэсэн байна. Хүн ихээр цуглаж, хөл ихтэй өнгөрсөн наадмын хамгийн содон зүйл нь бай шагнал байв. Түрүүлсэн их насны морьдод болон бөхөө супер буюу хамгийн сүүлийн үеийн загварын "УАЗ 469" машинаар мялаажээ. Харин бусад дөрвөн насны түрүү морь болон үзүүрлэсэн бөх энгийн загвартай "УАЗ 469" машины эзэн болсон гэнэ. Мөн айрагдсан морьд, шөвгөрсөн хоёр начин мотоциклийн байгаа авч, уралдаанд гарсан хүүхэд бүр 10 мянган төгрөгийн шан хүртсэн тухай наадмын дараа ч сонин болгон ярьсаар байна. Азарга: 1. Завхан аймаг, Тосонцэнгэл сум. "Шим" ХХК-ийн Цандэлэгийн хүрэн. 2. Хөвсгөл аймаг, Тариалан сум. "Тэс трейд" ХХК-ийн Батхуягийн хүрэн халзан 3. Орхон аймаг. Молор Эрдэнэ Чулуунбатын хүрэн. 4. Төв аймаг, Сэргэлэн сум. УБТЗ-ын уяач Жанчивын буурал 5. Завхан аймаг, Яруу сум. Баянжаргалын билгүүн хээр Их нас: 1. Архангай аймаг, Цэнхэр сум. Дашцэрэнгийн улаан хээр. 2. Төв аймаг, Сэргэлэн сум Сугарын уясан Х.Баттулгын хар алаг 3. Хөвсгөл аймаг, Их уул сум. Алдарт уяач Даваадоржийн улаан хээр 4. Төв аймаг, Сэргэлэн сум. Баяраагийн уясан Мөнхбаярын хээр 5. Орхон аймаг. Дэлгэрбаярын хүрэн Соёолон: 1. Говь-Алтай аймаг. "Макс" группын Ганбаатарын сартай хүрэн 2. Төв аймаг, Сэргэлэн сум. А.Батсүхийн уясан, Банзрагчийн бор хээр 3. Төв аймаг. Мөнхбатын бор халзан 4. Улаанбаатар хот. Сандуйжавын уясан Энхтайваны шандаст хүрэн 5. Хэнтий аймаг. Бямбасүрэнгийн зээрд Шүдлэн: 1.Говь-Алтай аймаг. "Макс" группын Цэрэнжигмэдийн халтар 2. Налайх дүүрэг. Сандуйжавын зээрд 3. Увс аймаг, Хяргас сум. Цэрэндэндэвийн хул 4. Төв аймаг, Жаргалан сум Баяраагийн хүрэн 5. Улаанбаатар. "Өлзийт төв" ХХК-ийн Дуламсүрэнгийн уясан Даш-Өлзийгийн уясан зээрд Хязаалан: 1. Өвөрхангай аймаг. "Иточу" ХХК-ийн Энхбатын хүрэн 2. Төв аймаг, Сэргэлэн сум. А.Батсүхийн одон хүрэн 3.Хэнтий аймаг, Баян-Өндөр сум. Эрдэнэчулууны шарга. 4. Налайх дүүрэг. Чимэддоржийн уясан Ганхуягийн хул 5. Хөвсгөл аймаг, Бүрэнтогтох сум. Даваацэрэнгийн хонгор Даага: 1. "Макс" групп. Ганбаатарын сартай хээр 2. Улаанбаатар хот. "Симба" ХХК-ийн Батсайханы хүрэн халзан 3. Ховд аймаг, Дарви сум. Мөнхтөрийн зээрд халзан 4. Архангай аймаг, Их тамир сум. Мөнхбатын хүрэн 5. Өвөрхангай аймаг, Богд сум. Б.Ганболдын хонгор алаг. 
Б.Бадмаа

