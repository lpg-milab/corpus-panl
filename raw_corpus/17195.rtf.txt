№292(17195).   
1988 оны арван хоёрдугаар сарын 6.   
ШИНЭЧЛЭЛИЙГ НАМЫГ ХОРООДОД

МАХН-ын Төв Хорооны ээлжит бүгд хуралд оруулах << Намын зохион байгуулалт, үзэл суртлын ажлыг сайжруулах шинэ зорилтын тухай >> Намын Төв Хорооны Улс төрийн Товчооны саналд << . . . аймаг, хотын намын хороод, тэдгээрийн товчоо, нарийн бичгийн дарга нарын үйл ажиллагаанд жинхэнэ хамтач зарчим, ажил хэрэгч чанар, шүүмжлэлт уур амьсгалыг ердийн хэм хэмжээ болгон хэвшүүлэх хэрэгтэй. намын хорооны гишүүд тодорхой асуудал хариуцаж, эдийн засаг, нийгмийн болон намын дотоод амьдралын талаархи шийдвэр боловсруулах, түүний биелэлтийг зохион байгуулах, гүйцэтгэлийг шалгахад бүтээлчээр оролцох арга хэлбэрийг бин болгох нь зүйтэй >> гэж заасан нь өөрчлөн байгуулалтын нөхцөлд намын хороодын ажилд ахиц гаргаж чанарын түвшинг дээшлүүлэн, арга барил, сэтгэлгээ, зохион байгуулалтын шинэчлэл хийж хэрэгжүүлэхэд удирдамжийн чанартай ихээхэн ач холбогдолтой чиглэл юм. аймаг, хот, районы намын хороод зохион байгуулалт, үзэл суртлын ажлынхаа үр нөлөөг сайжруулах, намын анхан шатны байгууллагын дайчин чадварыг дээшлүүлэх, хөдөлмөрчдийн санал бодлыг судлан, олон түмэнтэй холбоогоо бэхжүүлэх талаар намын XIX их хурлаас дэвшүүлсэн асуудлуудыг хэрэгжүүлэх тухайд үүсгэл санаачилга гаргаж байгаагийн үр дүнд аж ахуйн ажлаар зэрэгцэн хөөцөлдөх, захиран тушаах, төр, олон нийтийн байгууллагын ажилд хутгалдан оролцох, дээд байгууллагын шийдвэрийг хуулбарлан доош нь дамжуулах, бичиг цаас, хурал цуглаан, үр нөлөөгүй үзлэг шалгалтаар цаг хүчээ барах зэрэг дутагдлыг арилгахад намын олон түмний анхаарлыг нэлээд төвлөрүүлжээ. Гэхдээ аймаг, хот, районы намын хороодын бүгд болон товчооны хурлаар хэлэлцсэн асуудлын бүтцийг авч үзвэл мөн л олон жилийн турш ерөнхийлөн ярьсаар ирсэн аж ахуйн шинж чанартай тогтоолууд батлах, элсэлт, арга хэмжээ, боловсон хүчнийг томилох, өөрчлөх, хурал зөвлөлгөөн хийх товыг тогтоох, комисс зөвлөл байгуулах, ой тэмдэглэх зэрэг өдөр тутмын ерийн асуудал, нөгөө талаар улс, олон нийт, аж ахуйн байгууллагууд түүгээрээ шууд бие дааж шийдвэрлэж болох аар саар зүйлийг намын хороод хэлэлцдэг хэвээрээ байгаа нь ялангуяа Сүхбаатар, Баянхонгор, Булган зэрэг олон аймгийн намын хорооны үйл ажиллагаанд үзэгдсээр байна. 

Намын хороодын аппаратын одоогийн бүтэц, зохион байгуулалт салбарын чиглэлтэй хэлтсүүдээр бүрдэж байгаагаас тэднийг төр, аж ахуйн байгууллагын ажилд арга буюу хутгалдан оролцоход хүргэж, улс төрийн аргаар ажиллахад нь саад болж байна. Намын хороодын аппаратыг цомхтгон, салбарын хэлтсүүдийн ажил үүргийг зөв тогтоож, намын байгууллага, ажилтнуудыг улс төрийн үүрэгт ажилдаа анхаарлаа төвлөрүүлэх боломжоор хангах нь аймаг, хот, районы намын хороодын үйл ажиллагаанд өөрчлөлт, шинэчлэл хийх гол чиглэл юм. 

Орон нутгийн намын байгууллага өмнөө тавигдсан нийгэм, эдийн засаг, соёлын зорилтыг хэрэгжүүлэхдээ улс төрийн удирдлагаар хангаж ардчилал, өөрөө удирдах ёсонд дулдуйдах нь чухал бөгөөд үүнд аймаг, хотын намын хороодын бүгд хурал онцгой үүрэгтэй. Намын хорооны бүгд хурал нь намын хамтын сэтгэлгээг төлөвшүүлэх, хамтын оюун ухаанаар зов шийдвэр гаргаж, ажлын ололт дутагдлыг ил тодоор шүүмжлэн ярьж сайныг бэхжүүлэн, саарыг арилгахад нээлттэй индэр байх ёстой. Бүгд хурал дээр зөвхөн нэр заасан цөөн хэдэн хүн урьдаас бэлтгэсэн тайлагнах, магтах маягийн үг хэлэх, аппаратын боловсруулсан илтгэл, тогтоол, төлөвлөгөөг сонсох төдийгөөр даган баясаад түүнийг нарийвчлан хэлэлцэхэд санаа тавихгүй ёс төдий баталж, хурал хийсэн тоо бөглөж, намын хороодын бүрэлдэхүүнийг ч гэсэн дээрээс санаачлан албан тушаал голлон сонгодог хуучин зуршлыг өөрчлөх ёстой. Бүгд хурлуудын хооронд намын хорооны гишүүд сонгуульт үүргээ завсардуулж, хөндий хөнгөн гагцхүү ээлжит хурлыг хүлээж суудаг байдлыг өөрчлөх, хамтын ажил үйлсийн зохимжтой хэлбэрийг бий болгох, бүгд хурлын шийдвэрийг намын хорооны гишүүд манлайлан хэрэгжүүлэх талаар идэвхтэй ажиллах, хөдөлмерийн хамт олонд шийдвэрээ сурталчлахаас эхлээд гардан зохион байгуулах, биелэлтийг шалгаж туслах, доголдож байгаа буюу шинэ тутам байгуулагдсан орон тооны бус анхан шатны байгууллагуудад биечлэн нөлөөлөх, халамжлан зөвлөгчөөр ажиллах зэрэг янз бүрийн арга хэлбэрээр ажиллах хэрэгтэй байна. 

Намын хорооны гишүүдийг товчоо, нарийн бичгийн дарга нарын зөвлөлгөөн, аппаратын үйл ажиллагаатай танилцах, тэдний ажлыг шалгаж зааварлах бололцоогоор хангах, намын хорооны бүгд хурлаар хэлэлцэх асуудалтай холбогдсон баримт бичгүүдийг тэдэнд урьдчилан тарааж санал авах зэрэг хамтын удирдлагын зарчмыг намын дотоод амьдралын хэм хэмжээ болгох нь зов шийдвэр гаргах, түүний биелэх үндэслэлийг сайжруулах, аливаа дутагдал гаргахаас сэргийлэх, намын хорооны гишүүдийг идэвхжүүлэхэд тус дөхөм болно. Намын хорооны бүгд хурлыг туйлын ажил хэрэгч, зарчимч, шүүмжлэл, дүгнэлттэй хийж сурах, аливаа асуудлыг хэлэлцэхдээ эзний ёсоор бүтээлч хандах, маргаж хэлэлцэх нөхцөл бололцоог бий болгох, шүүмжилж ч, шүүмжлэгдэж ч сурах, намын хорооны гишүүдээс гарсан янз бүрийн саналыг анхааралтай авч үзэж шийдвэртээ тусган занших ёстой. Маргаантай хурал хийж сураагүйгээс юм бүхэн яв цав, үг дуугүй зохилдсон мэт байхыг хичээж, хурлыг зохиомол аргаар дээрээс нь << дэглэж >> үзүүлбэр болгож ирснийг өөрчлөх цаг болжээ. 

Намын хороодын бүгд хурал дээр гарсан санал шүүмжлэл, хүмүүсийн хэлсэн үгийг сонин хэвлэлд нийтэлж, олон түмний сонорт шуурхай хүргэж, намын гишүүд удирдах ажилтнууд хөдөлмөрчдийн холбоог зузаатгавал зохино. 

Намын бага, бүгд хурал, Намын Төв Хорооны тогтоол шийдвэрүүдийн биелэлтийг заавал дээрээс шалгахыг хүлээхгүйгээр гарган тайлагнах, тэрчлэн биелэгдэхгүй байгаа нөхцөлд шалтгааныг шалган судалж, дүгнэлт гарган олон түмэнд мэдээлж байгууштай юм. 

Намын хороодын ажилд шинэчлэл хийснээр орон даяар, нийгмийн бүх хүрээнд өөрчлөлт гаргах, том зорилтыг амжилттай шийдэж чадна? 

