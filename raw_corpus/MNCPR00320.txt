МАРГААШ МОГОЙ ӨДӨР

Аргын тооллын аравдугаар сарын 12. Буд гариг. Билгийн тооллын 9. Яруу эгшигт одтой, шарагчин могой өдөр. Өдрийн наран 07.33 цагт мандан, 18.27 цагт жаргана.
Тухайн өдөр тахиа, үхэр жилтнээ аливаа үйлийг хийхэд эерэг сайн ба могой, морь жилтнээ сөрөг муу. Эл өдөр эе эвээ ололцох, хамтын хөдөлмөр эрхлэх, гэрээ хэлцэл байгуулах, найр хурим хийх, хувцас эсгэх, шинэ хувцас өмсөх, чимэг зүүх, нялхсын сэвлэг үргээх, бэр гуйх, үнэт эрдэнийн зүйл авах, дээдэст айлтгал өчих, мөнгө зээлэх, сүм дуганыг сэргээх, тойн болох, ном номлох, багш шавьд барилдах, өвчтөнд эм засал хийлгэх, нүүдэл суудал хийх, газрын үүдийг боох, тангаргийг няцаах, саад тотгорыг дарах зэрэг үйлнээ сайн. Нохой тэжээх, замд гарах, байшингийн суурь тавих зэрэгт муу. Хол газар яваар одогсод баруун тийш мөрөө гарга. 
