№299(16576)         
1986 оны арван хоёрдугаар сарын 14.
Хамтын удирдлага

МАХН-ын XIX их хурал, Намын Төв Хорооны II бүгд хурлын шийдвэрийг хэрэгжүүлэх ажлыг эрчимжүүлэхийн тулд аймаг, хотын намын хороод ээлжит бүгд хурлаа хийхээр бэлтгэж байна. Намын хороодын бүгд хурлууд бол хамтын удирдлагын зарчмыг хэрэгжүүлэх уламжлалт хэлбэр, хамт олны цэцэн мэргэн оюун ухаанаар асуудлыг тал бүрээр хэлэлцэн шинжилж, нэгтгэн дүгнэсний үндсэн дээр тодорхой шийдвэр батлан гаргах, түүнийгээ хэрэгжүүлэх арга замыг заах чухал индэр мөн. 

<< Төвлөн удирдах ардчилсан ёс, хамтын удирдлагын зарчмыг туйлбартай сахих нь марксистленинист намын удирдан зохион байгуулах үүргийг дээшлүүлэх гол нөхцөл, аливаа дутагдал доголдол гаргахгүй байх найдвартай баталгаа мөн >> гэж МАХН-ын XIX их хурал заасан билээ. Манай намын амьдрал, ажлын практикт аливаа асуудлыг хамт олноороо хэлэлцэн шийдвэрлэх зарчмыг нийтээр хүлээн зөвшөөрч, намын дүрмээр хуульчлан зааж хэлбэрэлтгүй даган мөрдөж ирсэн бөгөөд их, бага, бүгд болон бүх гишүүдийн хурал, товчооны гишүүдийн хурал зэрэг сонгомол хэлбэр нэгэнт хэвшсэн билээ. << Намын удирдлагын дээд зарчии бол намын зарчмуудыг биелүүлэхийн үндсэн дээр гүйцэтгэх хамтын удирдлага мөн бөгөөд үүнд намын байгууллагууд ба намын удирдах байгууллагуудад зарчмын бүх асуудлыг ганц нэгээр биш, намын журмаар бүх талаар нь хэлэлцэн шийдвэрлэх явдал мөн. Намын амьдралын бүх асуудлыг улс төрийн зөвхөн хамтын туршлага зөв шийдвэрлэж хангаж чадна >> гэж намын дүрэмд заасан нь намын бүх шатны байгууллага, коммунистуудын ажил үйлсийн хэм хэмжээ болж байдаг юм. 

Намын байгууллагын удирдах ажилтнууд. намын хорооны гишүүд, намын идэвхтнүүд, өргөн олон хөдөлмөрчидтэй байнга уулзан зөвлөж тэдний санал бодлыг сонсож, намын гишүүдийн санал шүүмжлэлийг анхааралтай авч үзэж гаргах шийдвэр, хэрэгжүүлэх ажилдаа тусгаж байх нь мөн л хамтын удирдлагын зарчмын чухал шаардлагын нэг мөн. 

БНМАУ-ын эдийн засаг, нийгмийг 1986 - 1990 онд хөгжүүлэх Үндсэн чиглэлийн төслийг бүх ард түмнээр хэлэлцүүлэхэд түүнд 550 мянга гаруй хөдөлмөрчин, мөн << Сургуулийн системийг боловсронгуй болгох тухай МАХН-ын Төв Хорооны сэдвийг >> хэлэлцэхэд 300 мянга орчим хүн оролцож, олон арван мянган санал дэвшүүлснийг МАХН-ын Төв Хороо эдгээр төслүүдийг тодотгож төгөлдөржүүлэн боловсруулахдаа харгалзан үзсэн юм. 

МАХН-ын XIX их хурлаас хойшхи хугацаанд аймаг, хотын намын хорооны товчооны гишүүд, намын хорооны гишүүд тусгай байранд хөдөлмөрчидтэй уулзаж, ярилцлага явуулж санал бодлоо солилцох, тэднээс тавьсан хүсэлтийн дагуу арга хэмжээ авах, өөрсдөө үйлдвэрлэлийн нэгжид тодорхой хуваариар очиж ажиллах, хийсэн ажлынхаа тайланг хөдөлмөрийн хамт олны өмнө тавьж дүгнүүлэх зэргээр хамт олны гүнд орж хамтын сэтгэлгээнд тулгуурлах ажил идэвхжиж Говь-Алтай, Дундговь, Завхан, Төв, Увс аймаг, Дархан хотын намын хорооны гишүүд ийм хэлбэрээр олон мянган коммунист, хөдөлмөрчидтэй уулзаж, санал хүсэлтийг нь сонсож намын ажлын арга барилыг сайжруулахад тэдгээрийг харгалзан анхаарчээ. 

Намын амьдралд хамтын удирдлагын зарчмыг тууштай хэрэгжүүлэх бүтээлч амьсгал намын хороо, үүрийн бүх гишүүдийн хурал дээр зонхилж банк ёстой бөгөөд ийм хурлуудаар коммунистууд намын байгууллагын дайчин чадварыг өндөржүүлэх, ажлын арга барилыг шинэчлэн сайжруулж, алдаа Дутагдлыг илэн далангүй ярьж, түүнийг арилгах арга замыг зааж зөвлөх зэргээр үнэ цэнэтэй үгээ хэлдэг байх ёстой. Ингэхийн оронд намын хурлын үүрэг ач холбогдлыг бууруулж, элдэв хязгаар журам тогтоох, хуралд үг хэлэх хүмүүсийг урьдаас товлон жагсаалт үйлдэж түүгээрээ хязгаарлан шүүмжлэлийг таслан хаах, үгийг нь тусгайлан бэлтгэж өгөх зэргээр хэлбэрдэх, аргацаах, ёс болгох хуучин арга барилаар хандаж хамтын удирдлагын зарчмыг гуйвуулдаг үзэгдэл заримдаа гардаг нь тэсвэрлэшгүй дутагдал юм. 

Удирдах зарим ажилтан хамтын удирдлагын зарчим баримтлах нэрийдлээр эгзэгтэй асуудлаас тойрох, эсвэл өөрөө шийдчихээр жижигхэн зүйлийг ч хурлаар буюу хамт олноор хэлэлцүүлэхийг эрмэлзэх, хариуцлагаас зайлахыг хичээх, дутагдлаа бусдад нялзаахыг оролдох, нөгөө зарим хэсэг нь төвлөн удирдах ёсыг хөсөрдүүлж, дур зоргоороо аашлах, бүхнийг мэдэгч болон эрх тушаалаар далайлгаж, олон түмнээс хөндийрөн холддог дутагдал үзэгдсээр байна. 

Хамтын удирдлагыг хувийн хариуцлагатай чанд хослуулахын чухлыг олон удаа анхааруулж байсан Лениний сургаалыг манай нам үйл ажиллагаандаа хэлбэрэлтгүй баримтлан хэрэгжүүлж байдаг билээ. 

МАХН-ын Төв Хорооны II бүгд хурал дээр нөхөр Ж. Батмөнх << . . . хамтын удирдлагын зарчмыг бэхжүүлж, ил тод ажиллаж, илэн далангүй ярилцаж, бие биедээ харилцан өндөр шаардлага тавьж ажиллах арга барилыг нам, улсын ажлын практикт өргөн дэлгэрүүлэх нь зүйтэй байна >> гэж цохон заасан тэр л УУР амьсгалаар аймаг, хотын намын хороодын бүгд хурлууд болж, хамтын шийдвэр гаргаж, хамтын чармайлтаар хэрэгжүүлэх нь зүйн хэрэг юм. 

Хамтран ярилцаж шийдвэрлэсэн төлөвлөгөө, тогтоол шийдвэрийн заалт гагцхүү тодорхой боловсон хүчний идэвхтэй үйл ажиллагаагаар, хамт олны учраа мэдсэн ухамсарт хөдөлмөрийн үр дүнд амжилттай хэрэгжих нь нийтэд тодорхой билээ. Ажил асуудлын үнэн байдлыг илэн далангүй ил тодорхой ярилцаж хэрхэн шинэчлэн өөрчлөх арга замыг хамт олноороо хэлэлцэн гаргасан шийдвэрийн биелэлтийг хангахын хамт намын хурал, коммунист бүрийн өмнө, хөдөлмөрчдөд тодорхой үр дүнгээ тайлагнаж цаашдын ажлын тухайд санаа бодлыг нь сонсож ажил хэрэгтээ тусгах хэвшлийг газар сайгүй тогтоох нь намын ажилтан, коммунистуудын эрхэм үүрэг мөн. 

