№4 (16594)  
1987 оны нэгдүгээр сарын 4.  
УРАЛДААНЫ   ҮҮРЭГ

Улс ардын аж ахуйн салбар, байгууллага, хамт олон, хүн бур бүх ард түмний социалист уралдаанд өнөөдөр өчигдрөөс илүү, маргааш өнөөдрөөс илүү ихийг бүтээх дайчин шахуу зорилт, үүрэгтэй ажиллаж, ажил, үйлдвэрлэлийн жигд ажиллагааг оны эхнээс тууштай хангах нь чухал байна>> гэж МАХН-ын Төв Хорооны ерөнхий нарийн бичгийн дарга, БНМАУ-ын Ардын Их Хурлын Тэргүүлэгчдийн дарга нөхөр Ж. Батмөнх нийт ард түмэнд шинэ жилийн мэндчилгээ дэвшүүлж телевизээр үг хэлэхдээ шинэ 1987 онд өрнүүлэх социалист уралдааны мөн чанарыг тодорхойллоо. оны гараанаас эхлэн давшингуй ажиллаж өчигдрийн дээд амжилтыг өнөөдөр давуулан эвдэж илүү ихийг бүтээх эрмэлзэл хөдөлмөрчин хүн бүрийн дайчин уриа  болсон цагт бид урагшаа ахиж чадна.

1987 оны бүх ард түмний социалист уралдаанд салбар системийнхээ нийт байгууллагыг уриалж дайчин уриа авсан нийслэлийн савхин гутлын үйлдвэр, угсармал орон сууцны барилгын үйлдвэрлэлийн нэгдэл, Төв аймгийн Уггаалын сангийн аж ахуйн зэрэг хөдөлмөрийн хамт олон, урт хугацааны тооцоотой шинэ өндөр үүрэг аваад гавшгайлан биелүүлж байгаа Завханы хоньчин Ц. Намхайнямбуу, Архангайн саальчин Д. Гончигсумлаа, Баянхонгорын тэмээчин Б. Төмөр, махконсервийн комбинатын ажилчин Г.Халтархүү нарын зэрэг олон зуун тэргүүний хүмүүсийн эх оронч санаачилга социалист уралдаанд үүрэг авахдаа өнөөдөр өчигдрөөс илүү, маргаан өнөөдрөөс илүү бүтээх идэвх тэмүүлэлтэйн зарчмын илэрхийлэл болж байна.

Аймаг хот салбарын хэмжээний амлалт, үүргийг нэгтгэн дүгнэх хугацаа нэгэнт тулаад байгаа одоо үед ажилчин, малчин, сэхээтэн бүрээр тодорхой    үүрэг авахуулах ажил хэдийнээ цэгцэрч, шинэ арга барил, шинэ сэтгэлгээгээр уралдааны үүргийг чанарьг шинэ түвшинд боловсруулсан байх ёстой.  Харамсалтай нь нилээд газар урьд өмнө хэвшсэн   нэг    загварын зүйлийг идэвхгүй хуулбарлах, эсвэл дээрээс бичиж өгөх ор нэр болгож зөвхөн үүрэг авахын төлөө хэлбэрдэх хандлага бас л арилаагүй байна. Улс ардын аж ахуйн салбар, систем, аймаг, хот, бүс нутгийнхаа нийт байгууллагыг уриалж авах үүрэг амлалтын хариуцлага, ач холбогдлыг дутуу үнэлдгээс болж өнгөрөгч онд салбарынхаа нийт байгууллагыг уриалсан Сэлэнгэ аймгийн Ерөөгийн сангийн аж ахуй, Архангай аймгийн мод боловсруулах үйлдвэр зэрэг газрынхан амлалтаасаа ихээхэн доогуур ажиллаж үлгэргүй байдал гаргасан гашуун дутагдал дахин давтагдах ёсгүй.

<<Социалист уралдааныг удирдан зохион байгуулах ажлын арга барилыг сайжруулах тухай"  МАХН-ын Төв Хорооны тогтоолын     заалтыг    хэрэгжүүлэхийн  тулд эдийн засгийн шинэ туршилт аж ахуйн механизмыг боловсронгуй болгох зорилттой уялдуулан үүргийн үзүүлэлтийг шинэчлэн  оновчтой боловсруулж, бүтээгдэхүүний чанар, үр ашгийг дээшлүүлэх, хамт олны нийгмийн хөгжлийн тулгамдсан асуудлыг шийдвэрлэх, хүмүүсийн сэтгэлгээг идэвхжүүлэн шинэчлэхэд бүрэн чиглүүлэх шаардлагатай байна. Нийгмийн   мал сүрэг ялангуяа хээлтэгч малын тоог өсгөх, түүхий  эдийн чанарыг сайжруулах, өргөн хэрэгцээний   барааны үйлдвэрлэлийг нэмэгдүүлэх, дэвшилт технологи нэвтрүүлэх, ашиглалтанд оруулах үндсэн фонд, хөдөлмөрийн  нөөц ашиглалтыг    сайжруулах    зэрэг уралдааны  үүргийн гол үзүүлэлтэд шинээр    нэмж   тусгасан чухал асуудлыг хэрхэн хангах нөөц, бололцоог нягт судалж тооцоолсон эсэхийг аймаг,  хотын удирдах   байгууллага,  яам,  тусгай газрын  коллеги, тэргүүлэгчид орон нутаг, салбарынхаа нийт байгууллагын уралдааны үүргийг хэлэлцэж нэгтгэн батлахдаа ажил хэрэгчээр харгалзан үзэх ёстой.

Бэлтгэн нийлүүлэх, үйлдвэрлэх, тээвэрлэх,    борлуулах бүх шат дамжлагыг хамруулан  ажлын уялдаат байгууллагууд    уралдааны    гэрээ     байгуулж, ажилчны буухиа уралдааны хэлбэрийг өргөн ашиглаж эцсийн үр дүнг дээшлүүлэх нь    чухал   байна. Хамт олны уралдааны үндсэн үүрэгт тулгуурлан аж ахуйн харилцаат байгууллагууд таван жилийн уралдааны гэрээ байгуулж жилийн хуваарьтайгаар үүрэг авч ажиллахдаа харилцан тооцоо хяналтаа нарийсгах нь зүйтэй юм.

1987 оноос эхлэн сумдыг бүх ард түмний социалист уралдаанд шалгаруулах учраас нэгдэл, аж ахуйн эдийн засгийн үр ашиг, төвлөрсөн болон орон нутгийн хэрэгцээнд нийлүүлэх мал аж ахуй, газар тариалангийн бүтээгдэхүүнийг нэмэгдүүлэх, чанарыг сайжруулах, эмнэлэг, соёл, худалдаа, ахуйн үйлчилгээ, номын сан, урлаг, уран сайхны арга хэмжээг малчдын суурьд хүргэх, хөдөөгийн хөдөлмөрчдийн нийгмийн асуудлыг оновчтой шийдвэрлэхэд чиглүүлэн үүрэг амлалтыг бодитой, давшингуй болгохоос эхлэн хөдөө аж ахуйн салбарын уралдааны арга хэлбэрийг тууштай шинэчлэх нь зүйтэй байна. Оны эхэнд хэлбэр төдий үүрэг авахуулаад орхидог зуршмал байдлыг өөрчилж, мал онд оруулах, төл бойжуулах, ноос ноолуур, сааль сүү бэлтгэх, отор хийх, өвс хадлан, ургац хураах, мал тууварлах зэрэг ээлжит ажлыг эхлэх үед амлалт авахуулж, тухай бүрт нь дүгнэж, ил тод сурталчлан урамшуулах гэх мэтээр хөдөө аж ахуйн үйлдвэрлэл, орон нутгийн өвөрмөц нөхцөлд нийцсэн оновчтой арга хэлбэрийг бүтээлчээр сонгож хэрэглэх нь чухал юм.

Соёл, шинжлэх ухаан,  эмнэлэг, ардын боловсролын байгууллага,  инженер,   техникч,   мэргэжилтэн, албан хаагчдын уралдаанд үүрэг авах хэлбэрийг тэдний мэдлэг оюуны потенциалыг гүйцэд дайчлахуйцаар  өөрчлөн шинэчлэх,  үйлдвэрлэлийг    механикжуулж автоматжуулах, хаягдалгүй технологи нэвтрүүлэх, урлаг, уран сайхны бүтээлд чанарын ахиц гаргах талаар арга барилын эргэлт гаргахыг манай хөгжлийн эрх ашиг шаардаж байна.

Эдийн засаг, нийгмийг хөгжүүлэх шахуу дайчин төлөвлөгөөг үзүүлэлт бүрээр жигд биелүүлэх нэг угтвар нөхцөл, хөдөлмөрийн хүн бүрийн эрхэлсэн ажилд дэвшил гаргах хөшүүрэг болсон уралдаанд амжилт олоход гол нь үндэслэл сайтай, тооцоотой бодит нөхцөлд тохирсон үүрэг авах, түүнийгээ ажил хэрэгчээр цэгнэн боловсруулах, нэгэнт авсан үүргийн биелэлтийг цаг алдалгүй, байнга хянан хэрэгжүүлэх замаар ам, ажлын нэгдэл, үүрэг, гүйцэтгэл хоёрын тохироог бүрдүүлэх нь хөдөлмөрийн хамт олон, хүн бүрийн нэр төрийн хэрэг, ёс суртахууны хэм хэмжээ, илэрхийлэл  болох ёстой.

