№81 (16358)           
1986 оны дөрөвдүгээр сарын 4.
Сумын  төвийн хүнсний хангамж

Сум нэгдэл, сангийн аж ахуй, тэжээлийн аж ахуйн төвүүд хөдөө аж ахуйн болон хүнсний бүтээгдэхүүнээр бүрэн дүүрэн хангагдахаар ихээхэн бололцоотой боловч одоогоор хот газраас ч дор байдалтай газар олон байна. Мал аж ахуй, газар тариалан, байгалийн өгөөж бололцоон дунд байгаа мөртөө хар цай ууж, ааруул ээзгий дутагдаж, жимс мөөг, хүнсний ногоогоор гачигдаж байдаг нь санаачилгагүй, идэвхгүй ажиллагааны шинж мөн. Дэргэдээ бэлэн байгаа байгалийн өгөөжийг ашигладаггүй, хаяанд бэлчдэг малаа саадаггүй, төмс хүнсний ногоо байтугай чацаргана, үхрийн нүд, алим жимс тариад их ургац хураах бололцоог хайхардаггүй тийм суманд ажилладаг хүмүүс хүнс тэжээлийн хангамж дутмаг байдаг нь зүй. Хэрэв санаачилбал ямар ч амжилт олж болохыг Дундговь аймгийн Хулд сумын << Талын цэцэг >> нэгдлийн жишээ харуулж байна. Эднийх мужаан, хүнс тэжээл, чанарын нөөц гэсэн гурван хэсгээс бүрдсэн хүнс - чанар нөөцийн хамтын тооцоотой бригад байгуулан ажиллуулжээ. Хүнс - тэжээлийн хэсэг нь гахайн аж ахуй болон хиамын цех, талхны газар, сүү тосны тасаг, төмс, хүнсний ногооны үйлдвэрлэл, тэжээлийн цехийн ажиллагааг хариуцан үйлдвэрлэл явуулж, хүнсний бүтээгдэхүүний болон гэр ахуйн хэрэгцээний зүйлийн хангамжийг сайжруулжээ. Тэрчлэн Халхголын сангийн аж ахуй нутгийн монгол үхрийг бордооны механикжсан талбайд бордож, тэжээгээд улсын хэмжээнд бэлтгэлд тушааж нядалсан үхрийн дундаж жингээс гуч гаруй кг-аар их тарга тэвээрэг авахуулжээ. 

Төв аймгийн Заамар сумын << Заамар >> нэгдэл шиг жилийн турш айраг үйлдвэрлэдэг, эсвэл ямааны ферм байгуулж төвийнхөө сүүний хэрэгцээг хангадаг туршлагыг нийтээр хэрэглэх нь зүйтэй юм. Сум, бригадад туслах аж ахуй хөгжүүлэхэд бусад аль ч газраас илүү бололцоотой учраас бараг бүх айл өрх өөрийгөө мах, төмс, хүнсний ногоогоор бүрэн хангах, тахиа шувуу өсгөх, гахай тэжээх зорилт тавин ажиллавал хөдөө аж ахуй хүнсний зорилтот Программыг хэрэгжүүлэхэд жинтэй хувь нэмэр болно. Ялангуяа гэрийн ажилтай хүмүүс, өндөр настан хоршиж төмс, ногоог өргөнөөр тариалах, тэрчлэн сумынхаа хэрэгцээний махны малыг өөрсдийн санаачилгаар бордож таргалуулан дээд зэргийн чанартай бүтээгдэхүүн бэлтгэх бололцоо дүүрэн бий. Орон нутгийн хүнсний Програмыг хэрэгжүүлэхдээ байгаа бололцоог шавхан дайчилж, идэвх санаачилга гаргаж, эзэн хүний ёсоор ажиллах цаг болжээ. 

Сум нэгдэл, сангийн аж ахуй, тэжээлийн аж ахуйн төвүүд хөдөө аж ахуйн болон хүнсний бүтээгдэхүүнээр бүрэн дүүрэн хангагдахаар ихээхэн бололцоотой бодолт одоогоор хот газраас ч дор байдалтай газар олон байна. Мал аж ахуй, газар тариалан, байгалийн өгөөж бололцоон дунд байгаа мөртөө хар цай ууж, ааруул ээзгий дутагдаж, жимс мөөг, хүнсний долоогоор гачигдаж байдаг нь санаачилгагүй, идэвхгүй ажиллагааны шинж мөн, Дэргэдээ бэлэн байгаа байгалийн өгөөжийг ашигладаггүй, хаяанд бэлчдэг малаа саадаггүй, төмс хүнсний ногоо байтугай чацаргана, үхрийн нүд, алим жимс тариад их ургац хураах бололцоог хайхардаггүй тийм суманд ажилладаг хүмүүс хүнс тэжээлийн хангамж дутмаг байдаг нь зүй. Хэрэв санаачилбал ямар ч амжилт олж болохыг Дундговь аймгийн Хулд сумын << Талын цэцэг >> нэгдлийн жишээ харуулж байна. Эднийх мужаан, хүнс - тэжээл, чанарын нөөц гэсэн гурван хэсгээс бүрдсэн хүнс - чанар нөөцийн хамтын тооцоотой бригад байгуулан ажиллуулжээ. Хүнс - тэжээлийн хэсэг нь гахайн аж ахуй болон хиамын цех, талхны газар, сүү тосны тасаг, төмс, хүнсний ногооны үйлдвэрлэл, тэжээлийн цехийн ажиллагааг хариуцах үйлдвэрлэл явуулж, хүнсний бүтээгдэхүүний болон гэр ахуйн хэрэгцээний зүйлийн хангамжийг сайжруулжээ. Тэрчлэн Халхголын сангийн аж ахуй нутгийн монгол үхрийг бордооны механикжсан талбайд бордож, тэжээгээд улсын хэмжээнд бэлтгэлд тушааж нядалсан үхрийн дундаж жингээс гуч гаруй кг-аар их тарга тэвээрэг авахуулжээ. 

Төв аймгийн Заамар сумын << Заамар >> нэгдэл шиг жилийн турш айраг үйлдвэрлэдэг, эсвэл ямааны ферм байгуулж төвийнхөө сүүний хэрэгцээг хангадаг туршлагыг нийтээр хэрэглэх нь зүйтэй юм. Сум, бригадад туслах аж ахуй хөгжүүлэхэд бусад аль ч газраас илүү бололцоотой учраас бараг бүх айл өрх өөрийгөө мах, төмс, хүнсний ногоогоор бүрэн хангах, тахиа шувуу өсгөх, гахай тэжээх зорилт тавин ажиллавал хөдөө аж ахуй хүнсний зорилтот Программыг хэрэгжүүлэхэд жинтэй хувь нэмэр болно. Ялангуяа гэрийн ажилтай хүмүүс, өндөр настан хоршиж төмс, ногоог өргөнөөр тариалах, тэрчлэн сумынхаа хэрэгцээний махны малыг өөрсдийн санаачилгаар бордож таргалуулан дээд зэргийн чанартай бүтээгдэхүүн бэлтгэх бололцоо дүүрэн бий. Орон нутгийн хүнсний Програмыг хэрэгжүүлэхдээ байгаа бололцоог шавхан дайчилж, идэвх санаачилга гаргаж, эзэн хүний ёсоор ажиллах цаг болжээ. 

