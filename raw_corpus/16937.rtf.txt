№34 (16937)   
1953 оны хоёрдугаар сарын 9.
Хөдөөд соёл түгээх цэг

<< Бүх сумдыг номын сан, уншлагын болон кино, концертын танхимтай, сайн дурын уран сайхны дугуйлангууд ажиллах бололцоотой, хөгжлийн зохих төрлийн зэмсэг, төрөл бүрийн аппарат хэрэгсэлтэй, Тохижилт сайтай соёлын төвтэй болгож мэргэжлийн боловсон хүчнээр хангах тодорхой зорилго тавьж, 1988 - 1995 онд үндсэнд нь шийдвэрлэх нь зүйтэй >> гэж МАХН-ын Төв Хорооны IV бүгд хурал дээр нөхөр Ж. Батмөнх хэлсэн билээ. Нам, засгаас хөдөөгийн хөдөлмөрчдийн соёлын үйлчилгээний асуудлаар шинэ том зорилтыг ийнхүү дэвшүүлж, хөдөөд соёл түгээх соёлын төвүүд байгуулах заалт өгсөн ёсоор уул зорилтыг хэрэгжүүлэх ажилд орох цаг боллоо. Манай нам, засгийн соёлын бодлогын шинэ үе шат, хөдөөгийн хөдөлмөрчдийн нийгэм, соёлын талаар авч хэрэгжүүлэх арга хэмжээг улам далайцтай болгох энэ чиг баримжааг амьдрал дээр богино хугацаанд, тухайлбал ойрын цөөн жилд багтааж нийт сумдыг соёлын төвтэй болгох ажил хөдөөгийн хөдөлмөрчид, малчдын талархлыг хүлээлээ. Тэдэнд соёлын ололтыг улам өргөн хүртээх материаллаг баазыг бэхжүүлэх чухал ач холбогдолтой энэ ажлыг юуны урьд соёлын төвийн үлгэрчилсэн дүрмийг боловсруулах, аймаг, орон нутгийн саналыг харгалзан соёлын төв байгуулах хуваарь төлөвлөгөөг нарийвчлан, соёлын төвийн барилгын зургийн зохистой хувилбарыг бий болгоход шуурхай хандах шаардлагатай байна. 

Сумын соёлын тов нь хөдөөгийн хөдөлмөрчдийн соёлжих хэрэгцээ шаардлагыг хангах, ялангуяа малчдад урлаг, соёлын ололтыг түгээх, соёл хүмүүжлийн олон талт ажил соёлын үйлчилгээг идэвхтэй зохион байгуулах, хүмүүсийн урлагийн авьяасыг хөгжүүлэх, хот, хөдөөгийн соёлын амьдралыг нягт холбоход манай орны соёлын системийн үндсэн нэгж их үүрэг гүйцэтгэх ёстой. Хөдөөд соёл түгээх энэхүү төв нь уншлагын болон кино, концертын танхимтай, сайн дурын уран сайхны дугуйлангууд ажиллах бололцоотой, хөгжмийн зохих төрлийн зэвсэг, төрөл бүрийн аппарат хэрэгсэлтэй, тохижилт сайтай, авьяаслаг боловсон хүчинтэй, өргөн олон идэвхтэнтэй байх шаардлагатай. Түүнчлэн соёлын төвийн орчимд амралтын цэцэрлэг, дулааны улиралд зохиох соёлын арга хэмжээний зориулалттай талбай, бусад тохижуулалтыг иж бүрэн шийдвэрлэх нь зүйтэй байна. Соёлын төвийг байгуулахдаа зөвхөн хаяг өөрчлөх аргаар хэлбэрдэх бус харин одоогийн клубийн барилгыг шууд соёлын төв болгон ашиглах, засварлаж өргөтгөх, шинээр барих алин болохыг ангилан 1995 он хүртэл хугацаанд жил тутмын төлөвлөгөөнд тусган дэс дараалалтайгаар хэрэгжүүлэх нь чухал юм. 

Төв аймгийн Лүн, Архангайн Хайрхан, Говь-Алтайн Баян-Уул зэрэг хорь гаруй суманд одоо нэгэнт баригдаад соёлын төв байгуулах боломжтой барилгуудтай болсныг зөв ашиглахын хамт 1990 он хүртэл 70 суманд соёлын төв шинээр барих шаардлагыг харгалзан үзэж, соёлын төвийг барьж байгуулахад зургийн зохистой хувилбарыг сонгох, хөрөнгө хүчийг төвлөрүүлэх, шуурхай барьж ашиглалтад өгөх талаар Соёлын Яам, Улсын барилгын хороо, тов, орон нутгийн төлөвлөгөө, эдийн засгийн байгууллагууд тусгайлан анхаарал тавьж ажил хэрэгчээр шийдвэрлэх шаардлагатай байна. 

Соёлын төв барилгажлаа ч гэсэн тэнд соёлын ажил өрнүүлэх авьяас мэдлэгтэй боловсон хүчнийг бэлтгэж чадаагүй нөхцөлд өрөөсгөл шийдэл болж мэдэх тул одооноос эхлэн нарийн хуваарь төлөвлөгөөтэйгөөр соёлын боловсон хүчин бэлтгэх ажлыг зохион байгуулах хэрэгтэй. << Хамгийн чухал асуудал бол соёлын ажлыг зохион байгуулах дадлага чадвартай, авьяастай боловсон хүчнээр хангах явдал мөн >> гэж Намын Төв Хорооны IV бүгд хурал заасны дагуу соёлын төвийн эрхлэгч, дуу, хөгжим, бүжгийн багш, номын санч, кино механикч зэрэг дээд, дунд мэргэжлийн боловсон хүчнийг системтэй чанартай бэлтгэх нь эн тэргүүнд Соёлын Яам, холбогдох бусад яам, газрын хойшлуулшгүй үүрэг мөн. Хөдөөд соёлын ажилтан илэрхий дутмаг байгааг харгалзан гадаад, дотоодын дээд, тусгай мэргэжлийн дунд сургууль төгсөх хүмүүсийг анги бүлгээр нь нэг дор биш шинээр байгуулагдах соёлын төвүүдэд хүрэлцээтэй түгээж томилон ажиллуулах хэрэгтэй болж байна. Шинэ залуу боловсон хүчнийг хүлээн авч тогтвор суурьшилтай, үр бүтээлтэй ажиллуулах, ахуй амьдралын нөхцөл бололцоог бүрдүүлэх нь орон нутгийн нам, захиргааны байгууллагуудын анхаарал тавих асуудал мөн. Орон нутгийн соёлын байгууллагууд 1995 он хүртэл бэлтгэх, давтан сургах соёлын төвийн боловсон хүчний судалгааг ч нарийвчлан гаргаж зохих бэлтгэлийг хангуулах, тэрчлэн тал бүрээр бодож боловсруулсан төлөвлөгөөтэй ажиллах шаардлагатай байна. Сумын клуб, соёлын төв хоёр нэг хэсэгтээ зэрэгцэн ажиллах нөхцөлд соёлын төвүүд зэргэлдээх сумдынхаа клубүүдэд арга зүйн туслалцаа үзүүлж, урлаг, соёлын томоохон арга хэмжээнд тэндхийн малчдыг өргөн хамруулах хэрэгтэй. 

Соёлын төв зорилтоо сайн биелүүлэхийн тулд хөдөлмөрчдийн дунд зохиох соёл - олон түмний ажлыг хүн амын янз бүрийн давхаргын оюун санааны эрэлт хэрэгцээ, хүсэл сонирхолд тохируулан учир ялгавартай зохион байгуулах, хөдөөгийн хүн амын, ялангуяа малчдын соёлын үйлчилгээний арга хэлбэр, хүртээмжийг сайжруулах, хүн амыг кино, номын сан, үзвэр үйлчилгээнд бүрэн хамруулж үзэгч, уншигчдын эгнээг байнга өргөтгөхөд анхаарах ёстой. 

Соёлын төв хөдөлмөрчид, малчдыг соёлоор үйлчлэх асуудалд улс, олон нийт, аж ахуйн байгууллагын оролцоог идэвхжүүлэх, хүч хөрөнгийг төвлөрүүлэх зэрэг шаардлагатай асуудлаар санал боловсруулж, орон нутгийн нам, захиргааны байгууллага, соёлын зөвлөлөөр тухай бүр шийдвэрлүүлэх, уул нутаг дэвсгэрт оршдог соёлын байгууллагуудыг харьяалал харгалзахгүйгээр арга зүйн удирдлагаар хангаж байвал зохино. 

Сумын соёлын төв аль ч талаараа хөдөөгийн хөдөлмөрчдийн соёлын амьдралын гол түшиц газар, Үлгэр жишээ үзүүлэх, аргачлал боловсруулах, улмаар хөдөөд соёл түгээх мэргэжлийн газар байх ёстой учраас орон нутгийн нам, : захиргаа, соёлын байгууллагууд эхнээс нь сайтар анхаарч дэмжлэг туслалцаа үзүүлж үйл ажиллагаанд нь зарчимч өндөр шаардлага тавьж, сайн зохион байгуулах ёстой.

