Монголчууд бурхнаас тамгалагдсан ТЭНГЭР ЗАЯАТАЙ ХҮМҮҮС

"Орифлэйм"-ийн Оюунгэрэл гэхээр, мэдэхгүй хүн бараг үгүй. Тэрбээр 1.6 сая дисрибьютертэй Шведийн "Орифлэйм" компанийн шилдэг тавьд багтаж буй нь бахархмаар сайхан амжилт.
Хөдөлмөрч, дайчин, өндөр мэдлэг боловсролтой, уран илтгэгч энэ эмэгтэй сүүлийн үед хүний биеийн далд энергийн онолоор мэргэшиж, өргөн олны анхаарлын төвд байх болсон. Г.Оюунгэрэл олон хүнийг аюулт өвчнөөс ангижруулж, амьдралын өөдрөг итгэл сэтгэлийг бадрааж, нууцлагдмал хүч авьяасыг нь нээн өгч байна. "Энэ бүхэн маань миний ид шид гэхээсээ илүү хүн бүхэнд бурхнаас заяасан хишиг буяныг нь хүртээж буй хэрэг" хэмээн даруухан өгүүлэх аж. Эмнэдэг домнодог, үздэг хардаг хүмүүс олшроод буй нь нууц биш. Харин Г.Оюунгэрэлийн олон зуун жилийн түүхтэй "Энергийн онол" дээр суурилсан, хүний оюун ухааны далд нөөц боломжийг нээсэн, шинжлэх ухааны үндэслэл бүхий лекцийг олон түмэн тэс өөр өнцгөөс харж байгаа нь эрхгүй мэдрэгдэнэ. Энэ тухай өгүүлсү. УДАМ СУДАР Олон хүний анхаарлыг татаж буй энэ эмэгтэйн өвөг эцэг Сэмжааны Маамдүү Энэтхэгт 25 жил ном үзсэн, Маарамба цолтой хүн байсан аж. Түүний хүү, Оюунгэрэлийн аав Гомбосүрэн нь 1925 онд хувилгаанаар тодорч байжээ. Академич Н.Ишжамц, Дэчинчойнхорлин хийдийн хамба лам Ш.Пүрэвсүрэн нар: "Ардын хувьсгалын жилүүдэд Далай лам, Ванчинбогд хоёроор тамгалагдсан хоёрхон хувилгаан төрсний нэг нь Гомбосүрэн гуай болно" хэмээн батлан өгүүлж, хэд хэдэн судалгааны бүтээл гаргажээ. Үүнээс үзвэл, удам генийн талаасаа Г.Оюунгэрэлд өвлөгдөн үлдсэн төрөлх зөн совин эдүгээ илрэн гарч буйг гайхах зүйлгүй мэт. 
ӨӨРИЙГӨӨ НЭЭСЭН НЬ Шведийн "Орифлэйм" компанийн шилдэг дистрибьютерүүдийн нэг Г.Оюунгэрэл (Тэрээр энэ бизнест таван жил хүчээ сорьж, компанидаа нэр хүндтэй болсон. Сурв.) 2003 онд Доминикан улсад амраад ирснийхээ дараа гэнэтийн хямралаас бөөрний дутагдалд орж, амьдралын төлөөх тэмцлийн үрээр анх удаа бясалгаж өөрийгөө эмчилж, хөл дээрээ боссон төдийгүй бүх ужиг өвчнөөсөө салсан гэнэ. Өвчнийг бус, өөрийгөө ялан дийлсэнд энэ бүхний нууц орших ажээ. Тэрбээр, эцгийн хэлж зааж өгсөн Буддын сургаал, Библи, залуудаа орос хэл дээр судалж байсан "Энергийн онол" надад тусалсан хэмээн ярих нь содон. 
ДАГАГСАД БА БИШРЭГСЭД Өөртөө итгэж ядан байсан Оюунгэрэл толгой тархины өвчтэй тогооч О.Пүрэвсүрэн, нуруу нугасны эмгэг өвчтэй Д.Янжинсүрэн (Монгол телевизэд 25 жил ажиллаад тэтгэвэртээ гарсан хүн) нарыг хэдхэн минутад эдгээсэндээ урамшиж, "Надад ямар нэгэн увдис байна" гэдгээ ухаарсан гэнэ. Өөрсдийгөө эдгэршгүй хэмээн санаж явсан 400 гаруй өвчтөн, Оюунгэрэлийн хүчинд илааршиж, энэ хэрээр түүний нэр хүнд Орифлэймд цахиур хагалж явсан үеэс ч илүү өсөв. ЭНЕРГИЙН ОНОЛ АНУ-ын Ж.Мерфи, Б.Трейси, Л.Хэй, Т.Бьюзон, Д.Кехо болон Оросын С.Коновалов, В.Зеланд, В.Синельников, В.Лазеров, Л.Панова зэрэг "Энергийн онол"-ыг үндэслэгчдийн 100 гаруй боть зохиолыг уншиж судалсны эцэст итгэл үнэмшил нь улам батажжээ. Хүний үг, бодол, үйл ажиллагаа бүрээс эерэг сөрөг энерги ялгарч байдаг. Монголчууд "Амны билгээс ашдын билиг" гэж ярьцгаадаг нь энергийн онолын тухай ойлголт эртнээс бий болсны шинж тэмдэг мөн. Жирэмсэн эмэгтэйн урдуур хөндлөн гарахыг цээрлэдэг нь хүүхдийн сүнсийг гэмтээхээс болгоомжилж буй хэрэг. Сүнс зайлах, гэмтэх зэрэгт хүн гэмтэх, өвдөх адилхан тохионо. Сүнс гэдэг нь өөрөө энерги юм. Эсрэг энерги нь аз жаргалтай сайхан амьдралыг, сөрөг энерги нь ядуурал, өвчин, буруу үйл ажиллагаанд хөтөлнө. Хүн таван мэдрэхүйгээрээ оюун ухааныхаа потенциалын дөнгөж зургаан хувийг ашигладаг, зургаа дахь мэдрэхүй (билгийн мэлмий, далд ухамсар ч гэдэг)-гээрээ үлдсэн 94 хувийг ашигласан тохиолдолд сая хүссэнээрээ амьдрах, бие сэтгэлээ эрүүлжүүлэх, санхүүгийн эрх чөлөөнд хүрэх боломж нээгдэх учиртай. АНУ яагаад ийм өндөр хөгжилтэй, баян тансаг байна вэ гэвэл өөрсдөдөө бурхнаас заяасан агуу их оюун ухааныг нээж шинжлэх ухааны үндэслэлтэйгээр, ухамсартайгаар ашиглаад зуу гаруй жил болчихож. Монголчуудын хөх толбо маш их энергийн төвлөрөл, бид бол бурхнаас тамгалагдсан тэнгэр заяатай хүмүүс. Бидний улс болоод ард олны мандал бадрал, уруудан доройтох бүр энергийн ялгарал, нарны идэвхжилийн үе мөчлөгтэй холбоотой. Энэ бүхний нарийн учрыг 2005 оны арванхоёрдугаар сарын 4-ний 11.00 цагт Соёлын төв өргөөнд болох хатагтай Г.Оюунгэрэлийн лекцэнд сууснаар бүрэн цогц ойлголт авах боломж бүрдэнэ. 
ЛЕКЦ УНШИХЫН УЧИР Сүүлийн хэдэн сар хатагтай Г.Оюунгэрэлийг бишрэн шүтсэн, үнэтэй зөвлөгөөг нь авах гэсэн өвчтэй зовлонтой, ажил үйлс нь бүтэмжгүй яваа хүмүүс олширсон нь цаг завгүй бизнесмэн хүнд нэг талаараа багагүй бэрхшээл үүсгэж байгаа юм. Учир иймд олон хүнд эерэг энергийг зэрэг цацах, өвчин эмгэг, бэрхшээл зовлонг мөргүй арилгах үнэт зөвлөгөө өгөх лекц дахин хийхээр болжээ. Аль болох олон хүнд зэрэг хүрч үйлчилж туслахыг хүссэн түүний зөн билиг, авьяас чадварт эргэлзэх хэрэггүй биз ээ. Би эмч домч, мэргэч төлөгч хүн биш, харин эрүүл энх, аз жаргалтай, сэтгэл хангалуун амьдрах ухааныг олон хүнд зэрэг хүргэх нь лекцийн зорилго юм гэж тэрээр өгүүлэв. Өнгөрсөн хавар UB Palace-ийн концертын их танхимд жиндүүхэн байсан боловч, заал дүүрэн хүмүүсээс нэг нь ч орхилгүй, зургаан цагийн турш түүний лекцийг шимтэн сонссон билээ. Энэ удаагийн лекц нь хүссэнээрээ амьдрах, бие сэтгэлээ эрүүлжүүлэх, санхүүгийн эрх чөлөөнд хүрэх зэрэгт дотоод энерги, хүч боломжоо хэрхэн нээн ашиглах, амьдралаа аз жаргалтай гэрэл гэгээтэй болгоход чиглэсэн агуулгатай өмнөх лекцээ улам баяжуулсан бясалгал, гэгээрлийн таван цаг байх гэнэ. Орифлэймийн бизнесийн тухайд энд ярихгүй юм байна. Сонсогчийн дотоодод буй агуу их хүч энергийг хэрхэн ашиглаж, сайн сайханд хүргэх арга замыг зааж өгөх энэ лекцэнд очсоноороо Та бүхэн өөрийгөө нээж, өөрийгөө ялж, сэтгэлийн их тэнхээг олох билээ. Билетийг Соёлын төв өргөөний касс, "Улаанбаатар" зочид буудлын зүүн талд байрлах "Time center"-ийн гуравдугаар давхарт "Орифлэйм"-ийн Гүйцэтгэх захирал Г.Оюунгэрэлийн оффис зэрэгт худалдаж буй, 10000 төгрөгийн үнэтэй юм байна. Энэ талаар 313995, 99198302, 91919697, 99888045 зэрэг утсаар лавлаж, тодруулж болно. Лекцэнд товлосон цагаас 30 минутын өмнө ирж өөртөө эрч хүч авах залбирал хийх бөгөөд таван цаг 30 минутын турш гэгээрэх, бясалгах, эргэцүүлэн бодох, муу энергиэс салгах, эрүүлжүүлэх, итгэл үнэмшлийг нь сэргээх нарийн төлөвлөгөөтэй, цогц арга хэмжээ болох нь ээ. Гурван цагийн лекцийн дараа зургаа дахь мэдрэхүйгээ нээх, эрүүлжих, амжилт, хүслээ дуудах, бясалгал хийх тул 10-аас доош насны хүүхэд авчрахгүй байх, чөлөөтэй бясалгал хийх шаардлагатай тул орж буй хүн бүр тусдаа суудалтай байх хэрэгтэй учир хүүхэд ч гэсэн билет авсан байх учиртай юм байна. Үл итгэгсэд болон муу энергиэ цацаж танхимын уур амьсгалыг үл хүндэтгэгсэд энд ирэх гэсний хэрэггүй хэмээн зөвлөв. Бурхны сургаал, энергийн онол хоёр нь нэг зоосны хоёр тал шиг нарийн шүтэлцээтэй байдаг зүйл юм. 
"ОРИФЛЭЙМ" БА ШИНЭ ЖИЛ Шведийн "Орифлэйм" компаниас зөвхөн шинэ жилд зориулан гаргадаг бүтээгдэхүүн удалгүй хэд хоногоос ирэх гэнэ. Дотроо алтан саатай үнэртэй ус, биеийн тосны хамт, үсний саатай лак, биеийн саа, уруулын саа, зовхины саа зэрэг бүтээгдэхүүнүүд нь бүгд байгалийн гаралтай, бие организмд ямар нэгэн сөрөг нөлөөгүй, тэжээллэг шинж чанартай. Саанууд нь жижиг ширхэгтэй маш тансаг байх нь. Шинэ жилийн хүлээн авалтанд орох хүмүүст дээд зэргийн чанартай бүтээгдэхүүнээр гоёлын будалт хийх юм байна. Дээрх бүтээгдэхүүнийг авах болон үйлчилгээ хийлгэх, мөн бизнесийг нь сонирхсон, гоо сайхны зөвлөгөө авахыг хүссэн дистрибьютер биш хүмүүс дээр дурдсан оффисийн хаягаар ирж уулзах буюу утсаар холбоо барьж болох аж. Хатагтай Г.Оюунгэрэл манай сонины уншигчдад хандан шинэ ондоо аз жаргалтай байхын ерөөл өргөж, халуун дулаан энерги "илгээж" буйг дамжуулж байгаадаа баяртай байна. Мөн Та бүхнийг лекцэндээ урьж байна лээ. Ойр дотныхныгоо аваад очвол тэдэнд мартагдашгүй буян болох боломжийг ч бүү алд хэмээн үүнийг бичигч надад бодогдсон бөлгөө. 

