№192(16782)      
1987 оны наймдугаар сарын 12.
Хураах, тээвэрлэх, хадгалах

<< Газар тариалангийн бүтээгдэхүүний үйлдвэрлэл жилээс жилд өсөж байгаа боловч үйлдвэрлэх, тээвэрлэх, хадгалах үеийн ажиллагааны дутагдлаас шалтгаалж, үр тариа, төмс, хүнсний ногооны чанар стандартын шаардлага хангахгүй байх явдал олонтаа тохиолдож элдэв хорогдол их гарсаар байна >> гэж МАХН-ын Төв Хорооны III бүгд хурал заасан юм. 

Эх орны тариалангийн талбайд ургац хураах ажил өрнөхөд цөөхөн хоног үлдээд байгаа энэ өдрүүдэд эргэцүүлэн бодох гол зүйл бол цаг алдалгүй, хаягдалгүй нямбай ажиллах уриаг нийт тариаланч, механикжуулагчид, ургац хураахад оролцогчдод тавих Нийтлэг шаардлага болгох хэрэгтэй болж байна. 

Үр тарианы комбайн, хадагч, үтрэмийн техникийн засварыг шуурхай, чанартай сайн хийж чадвал ургац хураах ажлын бэлтгэлийг гол үзүүлэлтээр хангана гэсэн үг. Сэлэнгийн << Найрамдал >> , Төв аймгийн 1 << Нөхөрлөл >> , << Атар >> , << Залуучууд >> зэрэг нэлээд аж ахуй техникийн засвараа одоо нэгэнт дуусгаад байгаа жишээгээр бусад аж ахуйнууд ургац хураалтын техникийн бэлтгэлийг яаралтай хангах хэрэгтэй байна. Хур бороо хожимдож, тарианы болц жигд биш, өндөр, нам ургасан хүндрэлтэй нөхцөлд ургац хураалт эхлэх төлөвтэй байгааг харгалзан урьд жилүүдэд хуримтлуулсан туршлагаа. бататгаж, налсан, өндөр, нам, сийрэг ургасан тариаг хаягдалгүй хураах нэмэлт тоноглолыг одооноос хийж өвөрмөц арга барил боловсруулах нь зүйтэй. Ургац хураалтын техникийн засвар Баруунхараа, Зэлтэр, Хандагай, Халх голын сангийн аж ахуй, Төв, Булган, Хэнтий аймгийн нэгдлүүдэд удаашралтай, чанарын хувьд ч төдийлөн сайнгүй байгааг анхаарч шуурхай арга хэмжээ авах хэрэгтэй байна. 

Үр тарна, төрөл бүрийн ногоо, төмсийг хадгалах онцлогт нь тохируулан агуулах, зоорь, экеваторуудын засвар, ариутгал, дулаалга, агааржуулалтын нөхцөлийг эртээс найдвартай хийж бэлтгэдэггүй, цаг алддаг дутагдал ургац хураах, хадгалах ажлын эцсийн үр дүнд байгаль, цаг агаарын бэрхшээлээс ч илүү хохирол учруулдаг байна. Үнэн хэрэг дээрээ ургац хураах, тээвэрлэх үе шатанд ихээхэн хэмжээний үр тарна хаягдаж улмаар зооринд хадгалах хугацаанд төмс, хүнсний ногооны үрэгдэл нэмэрлээд жил жилийн ургацаас нийт дүнгээрээ асар их гарз гардаг тул ургац хураах, тээвэрлэх, хүлээн авах байгууллага, хүмүүсийн хариуцлага, ажлын уялдаа холбоо, зохион байгуулалтыг сайжруулах нь ургац арвижуулах бэлэн эх булаг, чухал нөөц яриангүй мөн. 

Улаанбаатар хотын ногооны комбинат наяад зоорийнхоо их, урсгал засварыг үндсэнд нь дуусгаж, төмс, ногоо хүлээн авах бэлтгэлээ хангаж, зоорийн хашлагыг өндөрлөж багтаамж нэмэгдүүлэх, ачих, буулгах, зөөх, дугаарлах ажлыг механикжуулах, хөдөлмөр зохион байгуулалтын дэвшилт хэлбэрийг дэлгэрүүлэх зэргээр санаачилж байна. 

Таваарын тариа хүлээн авч хадгалах экеваторуудын урсгал засвар талбайн бэлтгэл дуусах шатандаа орж байгаа боловч Мөрөн, Улаангом, Баруунхараагийн гурил, " тэжээлийн үйлдвэрүүдэд засвар удаашралтай, өнгөрсөн оны тарианы үлдэгдлээ ч оруулж. дуусаагүйгээс дараагийн ургац буухтай тулж мэдэхээр байна. Төв, Сэлэнгэ, Дорнод зэрэг аймгуудын аж ахуй, нэгдэлд тариа хүлээн авахад бэлэн биш агуулахууд олон байгаагаас гадна ирэх жилийн үрийг нөөцлөн хадгалах улсын үрийн фондын агуулах, аж ахуй, нэгдлүүдэд байгаа механикжсан үтрэмийн агуулахуудын засварыг яаралтай дуусгах шаардлагатай байна. 

Тарна хураалтыг богино хугацаанд дуусгах технологийн шаардлагын үүднээс тээврийн ажлыг тасалдалгүй зохион байгуулахын тулд авто аж ахуй бүхий байгууллагууд ч бэлтгэлээ сайн хангах ёстой. Талбайгаас үтрэмд будаа тээвэрлэхэд авто болон тракторын чиргүүл ашигладаг туршлагыг өргөн нэвтрүүлэх нь зүйтэй. Ингэснээрээ комбайны хүч чадлын ашиглалтыг сайжруулахын хамт, элеваторт будаа тээх тээврийн хэрэгслийн хүрэлцээг ч нэмэгдүүлнэ. Ургац хураалтад ажиллах автомашин, чиргүүлийг засах, тэвшийг өндөрлөж чигжих, тээвэрчдийн бэлтгэлийг бүх талаар хангуулж, << Ургацад ажиллаж болно >> гэсэн гэрчилгээ олгодог тэргүүний авто аж ахуйнуудын туршлагыг нийтэд дэлгэрүүлбэл зохино. Урьд жилүүдэд зөвхөн ургац хураах техникийн засварыг голчлон анхаараад хураан авсан будаа тариагаа үйлдвэрлэл, хүний хэрэгцээнд тэнцүүлэх дамжлага болох үтрэмийн бэлтгэлийг. оройтуулдаг байсан дутагдал давтагдах ёсгүй. 

Жил бүрийн ургац хураалтад олон мянган оюутан, сурагчид, дайчид оролцон ажилладаг уламжлалтай боловч, тэднийг хүлээн авах бэлтгэлийг ор нэр болгож, нүд хуурдаг учраас залуучуудын ажиллах болон ахуйн нөхцөл тохигүй болж улмаар ажилд муу нөлөөлдгийг сангийн аж ахуй, тэжээлийн аж ахуй, нэгдлүүд тусгайлан авч үзэж, ажил хэрэгчээр санаа тавивал зохино. Ялангуяа хөдөлмөр хамгаалал, техникийн аюулгүй ажиллагааны нөхцөлийг бүрэн хангах, ажлын багаж, зориулалтын хувцаснаас эхлээд урамшууллын арга хэмжээг ч нарийн бодолцох шаардлагатай юм. Нөгөөтэйгүүр ургац тээвэрлэх замыг тэгшлэх, засах, саадгүй болгохгүйгээр ур тариа, төмс, хүнсний ногооны хаягдал, гэмтлийг бүрэн арилгаж чадахгүй гэдгийг хатуу санаж ургацыг талбайгаас хэрэглэгчид хүргэх бүх замуудад үзлэг хийж, тариа хаяж болзошгүй хонхор, гүдгэр, донсолгоог засч тэгшлэхийн зэрэгцээ анхааруулах тэмдгийг тавих хүртэл арга хэмжээ авах хэрэгтэй. 

Хадлан тэжээл бэлтгэх талаар нөхөр Ж. Батмөнхийн энэ оны долдугаар сарын 25-нд өгсөн үүрэг даалгаврыг хэрэгжүүлж байгаа ажлын явцыг МАХН-ын Төв Хорооны Улс төрийн Товчоо саяхан авч хэлэлцээд өгсөн заалтын дагуу ургац хураах бүх бэлтгэлийг яаравчлан хангах нь маргааш гэж хойшлуулах аргагүй тулгамдсан зорилт мөн. Ургац хураах, тээвэрлэх, хадгалах бэлтгэлийг бүрэн хангах нь энэ жилийн жигд биш гарцтай үр тариа, төмс, хүнсний ногооны чанар, үр ашгийг нэмэгдүүлэх байгалиас биш хүнээс хамаарах томхон нөөц гэдгийг нэгдэл сангийн аж ахуй, ургац хураах ажлыг эрхлэх нийт байгууллага, хүмүүс мартаж, цалгардуулж хэрхэвч болохгүй.

