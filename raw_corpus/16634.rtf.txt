№44(16634]    
1987 оны хоёрдугаар сарын 20.
Саалийн цогцолбор

Мал өсгөн, үржүүлж ашиг шимийг нь үйлдвэрийн аргаар авах, мал маллагаанд хөдөлмөр зохион байгуулалтын хамтын хэлбэр нэвтрүүлж, механикжуулж, цахилгаанжуулахад гарч байгаа шинэ ололт бол саалийн механикжсан ферм бөгөөд тов суурин газрын оршин суугчдыг сүү, сүүн бүтээгдэхүүнээр хангах зорилготой юм. Сүүлийн арав гаруй жилд ийм ферм гучаадыг байгуулж тэнд сүүний чиглэлийн цэвэр үүлдрийн үхрийг өсгөн үржүүлж эхэлсэн ажлыг бататгаж төрөлжсөн ийм аж ахуй, хоёр зуу, дөрвөн зуун үнээний механикжсан ферм нэлээдийг нэмж байгуулна. 

Үнээг тэжээж, услахаас эхлээд саах, шавхайг арилгах хүртэлх бүх ажлыг механикжсан аргаар гүйцэтгэж, малыг хүйтэн сэрүүний улиралд битүү дулаан байр, байнгын тэжээл, усаар хангаж, байгалийн ямар ч бэрхшээлд автахгүйн дээр саальчин, малчин, төлчид тохьтой орчинд тодорхой цагаар ажиллах нөхцөл бүрдсэн учраас саалийн механикжсан ферм олон давуу талтай юм. 

Мал аж ахуйн үйлдвэрлэлийг эрчимтэй технологийн үндсэн дээр эрхлэн хөгжүүлэх ийм бололцоог сайтар ашиглаж, тэргүүний арга барил эзэмшиж, туршлага хуримтлуулж, одоогийн байдлаар улсын төвлөрсөн бэлтгэлд нийлүүлж байгаа сүүний дал гаруй хувийг саалийн механикжсан фермд бэлтгэдэг болоод байна. Өнгөрөгч онд Борнуурын төвийн болон Шар хоолой, Батсүмбэрийн Баянтолгойн фермийн саальчид тэжээлийн нэг үнээнээс 3, 13, 3 мянган литр сүү саалаа. Борнуурын сангийн аж ахуйн механикжсан фермийн саальчин М. Чимгээ үнээг хээлтэй байх үеэс эхлэн технологийн дагуу арчлан тэжээж, саамшуулах ажлыг дэс дараатай хийж, 1986 онд үнээ бүрээс 6044 литр сүү саасан байна. 

Механикжсан фермүүдэд зуун эх малаас бойжуулсан тугал нэмэгдэж, ажлын үр дүн сайжирч байгаа боловч нэгэнт бий болсон хүч чадлыг дутуу ашиглаж, үнээ бүрт төсөл ёсоор хорь шахам мянган төгрөгийн үндсэн хөрөнгө ногдох тэр их бололцоог бас л хангалтгүй эзэмшиж байна. Цэвэр үүлдрийн малын арчилгаа маллагааны технологийг зөрчих, чанар муутай тэжээлээр тэжээх, үржлийн ажлыг урсгалаар нь орхих зэрэг удирдлага, зохион байгуулалтын дутагдал гарч байгаагаас шалтгаалж өнгөрсөн онд бүх фермийн дал гаруй хувь нь тэжээлийн нэг үнээнээс саах сүүгээр, нэгээс бусад нь 100 эхээс бойжуулах төлийн тоогоор төслийн заалтыг биелүүлж чадсангүй. Үндсэн үйлдвэрлэл болсон сүү нийлүүлэх төлөвлөгөөг << Партизан >> , Дархан, Улаантолгой, Халхгол, Хэрлэнгийн зэрэг аж ахуйн 15 ферм тасалж, Зуүнхараа, Дархан, Жаргалантын фермд тугалын хорогдлын ихэнх гарч, Баруунхараа, Атарын сангийн аж ахуйн фермд дөнгөж 4345 тугал бойжуулжээ. 

Механикжуулалт, цахилгаанжуулалтын болон шинжлэх ухаан, техникийн ололт, эрчимтэй технологийн өргөн боломжийг дүүрэн ашиглаж чаддаггүйн улмаас фермд зуун эх мал тутмаас 64 тугал бойжуулсан нь төсөлд зааснаас байтугай бэлчээрийн маллагааны нөхцөлд улсын хэмжээнд бойжуулж байгаагаас цөөн байна. 

Механикжсан фермийн үнээ жил тойрон төллөдөг гэдгээр халхавчилж хээлтүүлгийн ажлыг цалгардуулан үнээний хээл авалт ороог идэвхжүүлэх, гинекологийн өвчнийг эмчлэн сэргийлэх арга хэмжээг урсгалд нь хаяснаас үнээний төллөлтийн хоорондохь хугацаа уртасч, ихээхэн сүү үйлдвэрлэх боломж алдаж байна. 

Ашиг шим сайтай үнээтэй болох, сүрэг сэлбэх, уяаг гүйцээх, өсвөр үхрийг эрчимтэй, чиглэлтэй бойжуулах санаачилга дутмаг тэрчлэн дутуу найрлагатай буюу дан нэг төрлийн тэжээл өгснөөс тугалын өсөлт удаашран давжаарч, цаашдын ашиг шимд ч муугаар нөлөөлж байна. Одоогоор фермүүдэд үржүүлж байгаа цэвэр үүлдрийн үнээний гунж технологийн дагуу 1618 сартайдаа хээлтүүлэгт орж чадахгүй хоёр нас хүргэж, түүний уршгаар сүү үйлдвэрлэх ихээхэн нөөц алдаж байна. 

Дан ганц үржил селекцийн ажлыг сайжруулахын хамт шим тэжээл, уураг сайтай тэжээлийг онцгой анхаарч хэмжээг нь ихэсгэх төдийгүй бүтцийг сайжруулах хэрэгтэй. 

Тэжээллэгт хяналт тавихын тулд үнээг ширгэсэн, төллөсөн, саалийн гэж гурван хэсэг болгон тусгай уяа, байранд байлгаж тус бүрийн ашиг шим, физиологийн шаардлагад тохирсон тэжээлээр тэжээдэг зөвлөлтийн туршлагыг нэвтрүүлж, литр сүүнд зарцуулах тэжээлийн нэгжийн асуудлыг зөв шийдвэрлэж, бүтээгдэхүүний өртөг, үйлдвэрлэлийн зардлыг өндөржүүлэхгүйгээр малын ашиг шимийг дээшлүүлэх хэрэгтэй. Саалийн цогцолборын үнээ хээлтүүлэгт шинжлэх ухааны сүүлийн үеийн ололт, ах дүү орнуудын туршлагыг судлан нэвтрүүлэх, гүн хөлдөөсөн үр ашиглах заалт шийдвэр, технологийг тууштай мөрдөх нь чухал юм. 

Фермийн үнээ ердийн байдлаар тугаллаж байгаа ашиггүй хэвшлийг өөрчилж жил тойрон тугаллахаар эргэлтийг зохион байгуулж журамлах шаардлагатай байна. 

Саалийн механикжсан фермийн ажлын бух үзүүлэлтийг төсөлд заасан хэмжээнд хүргэхийн тулд зоотехникч, мал аж ахуйн мэргэжилтний хэтийн чиглэл, зорилготой бүтээлч ажиллагааг улам өргөжүүлэх нь зүйтэй. 

Саалийн цогцолборт сүү үйлдвэрлэх гол эх булаг болсон үнээ, тугалын арчилгаа маллагааг сайжруулах, өвчнөөс урьдчилан сэргийлэх, өвчилснийг яаралтай эмчилж эдгэрүүлэхэд дэвшилт аргыг өргөн хэрэглэх, вакцин, ийлдсээр тарих, цусыг хэт ягаан туяагаар шарж эмчлэх, дуслын тариа хэрэглэх, өөрийн орны бүтээгдэхүүн эмчилгээ сувилгааны бэлдмэлийг үр нөлөөтэй ашиглах арга дадал эзэмшихэд тал эмнэлгийн албаны ажилтан, эмч нар онцгой шамдах ёстой. 

МАХН-ын Төв Хорооноос саяхан зохион байгуулж хийлгэсэн улсын төвлөрсөн хэрэгцээнд сүү нийлүүлдэг аж ахуй, фермийн удирдах ажилтан, мэргэжилтний зөвлөлгөөнд оролцогчид улсын төвлөрсөн хэрэгцээнд 46 сая гаруй литр сүү энэ жил нийлүүлэх өндөр үүрэг авсан саалийн механикжсан фермийн төслийн хүч чадлыг бүрэн эзэмшиж, орчин үеийн хөдөө аж ахуйн шинэ цогцолборын давуу талыг илтгэн харуулах зорилт тулгарч байна. 

