Машин борлуулагчид зарим сард орлогогүй

Японоос дөнгөж орж ирсэн машинуудын явсан километрийнх нь заалт харьцангуй бага гэнэ. Харин Монголд оруулж ирээд нэгээс хоёр жил унасан машинуудын үнэ ханш эдгээр машинаас 500 мянгаас нэг саяын татуу аж.
Гэхдээ тэдгээр машиныг монгол төгрөгөөр борлуулдаг байна. Тус захад "Орос хүрээ" хэмээх салбар зах байдаг бөгөөд тэнд худалдаж буй орос тэрэгний үнэ ханшийг мөн сонирхсон юм. УАЗ фургон /хуучин/ - 6 сая УАЗ 469 /шинэ/ - 10 сая төгрөг УАЗ 469 /хуучин/ -3.3-4.5 сая төгрөг БНСУ-ын "Портер"-3.8-4.6 сая төгрөг "Да хүрээ" захад машины ченжүүд олон. Нэг ченж сардаа 10-20 машин эзэмшин худалдаалдаг. Гэвч зарим сард огт орлогогүй байх тохиолдол бий гэнэ. Гаднаас машин оруулж ирж худалддаг хүмүүсийг ченж гэж нэрлэдэггүй гэнэ. Харин тэднээс авч зах дээр борлуулдаг хүмүүсийг ченж гэдэг юм хэмээн энэ захын машины наймаачид ярьж байна. Ингээд С.Даваадорж хэмээх нэгэн ченж залуутай ярилцлаа. -Хэдэн жил машины ченж хийж байна? -Долоон жил гаруй болж байгаа. -Нууц биш бол сарын орлого хэд байх вэ? -Тэр тодорхойгүй. Учир нь зарим сард огт машин зарагдахгүй үе бий. Заримдаа сард 3-4 машин борлуулна. -Та нарт машин зардаг хүмүүсийг ченж гэж нэрлэдэггүй гэсэн. Тэгээд тэднийг юу гэж нэрлэдэг юм бэ? -Гаднаас машин оруулж ирдэг хүмүүс л гэнэ дээ. Тэднээс машин авдаг ченж олон. Гаднаас авах машинаа интернэтээр захиалаад өөрсдөө очиж авч ирнэ. Түүнийг нь бид худалдан авч зардаг юм. Харин гаднаас оруулж ирж буй хүмүүс бидэнд зарсны дараа үлдсэн машинаа өөрсдөө бас энэ захад худалддаг. Түүнийгээ тусгай хүмүүс хөлслөн заруулдаг юм. Тэд анх үнэлсэн үнэ дээр хэдэн төгрөг нэмдэг байх. -Та нар авсан машины үнэ дээрээ хэдэн төгрөг нэмж зардаг вэ? -500 мянгаас нэг саяын хооронд л нэмнэ. -Монголд хамгийн сүүлийн үеийн загварын машинууд орж ирсэн үү? -Худалдан авагчид шинэ загварын машиныг захиалдаг болсон байна лээ. Гэхдээ "Да хүрээ" захад ихэвчлэн япон, солонгос машин худалдаалдаг болохоор энэ төрөлдөө нэлээд сүүлийн үеийнх нь орж ирдэг гэхэд болно. Харин барууны машинууд зардаг газруудад чухам яг ямар загварын машин орж ирснийг сайн мэдэхгүй. Миний мэдэхээс одоогоос хоёр жилийн өмнө "АПУ" компанийн захирлын хүү АНУ-д үйлдвэрлэсэн "Skyline" загварын машин захиалж авч байсныг санаж байна. Энэ бол нэлээд сүүлийн үеийн загвар. Одоо Монголд BMW-7 загварын машиныг "Камертон" хамтлагийн ахлагч Д.Болд унадаг. Мөн "Хаммер" жийпүүд нэлээн хэд орж ирсэн байна лээ. Манай улсад өнөөдөр гадаадын бараг бүх төрлийн автомашиныг худалдаалдаг болжээ. "Дэнжийн мянга", "Да хүрээ" зэрэг олон нийтийн үйлчлүүлдэг захуудад өргөн хэрэглээний барааны үнэ нэмэгдсэнтэй холбоотой машины үнэ ч өссөн байна. Гэхдээ энэ нь бусад бараа бүтээгдэхүүн шиг нэг, хоёр зуун төгрөгөөр бус хэдэн зуун мянга, хэдэн сая төгрөгөөр нэмэгддэг. Хүн бүр машин хүлэглэхийг боддог болсон өнөө цагт үнийг үл харгалзан хүмүүс машин худалдан авдаг ч энэ нь өмнөх үеэсээ буурсан гэж ченжүүд ярьж байсан. Ингээд "Да хүрээ" захын автомашины үнэ ханш ямар байгааг та бүхэнд сонирхуулъя. Энд ихэвчлэн япон, солонгос машин худалддаг бөгөөд эдгээр нь үйлдвэрлэсэн оноосоо хамаараад үнэ нь харилцан адилгүй байна. Үнэ ханш Toyota /Япон/ Corsa- 4200 $ Nadia 6500-7000 $ Spacio- 5800-6000 $ Ipsum- 5800-6000 $ Gaia 6500-6800 $ Lexus LX 470 9000 $ Mark II-/Хүмүүсийн хамгийн их худалдан авдаг машинууд/ 6000-6600 $ Chaser- 6500 $ Land-Cruiser 80 20.000-30.000 $ Land-Cruiser 100 24.000-30.000 $ Land-Cruiser 105 35.000-65.000 $ Nissan Sanny- 4000-5000 $ Nissan Terrano 10.000-12000 $ Pulsar- 4000-4500 $ Mitsubishi Mirage- 4500 $ Chariote- 5000-7000 $ RVR- 5500 $ Pajero- 9000-10.000 $ Delica 8000 $ Mitsubishi Challenger- 10.000 $ Honda Logo 3800-4300 $ Civic- 4000-4500 $ CR-V- 7000-8000 $ Subaru- 13.000 $ Suzuki-Grand Vitara- 20.000-24.000 $ Huyndai /Солонгос/ Excel 1200-3200 $ Accent- 4000-4800 $ Accent Verna- 5000-6000 $ Elantra 2000-10.000 $ Sonata II- 4000-5000 $ Sonata III- 4000-5500 $ Sonata IV- 4500-5500 $ Sonata V- 8000-10.000 $ Sonata VI 15.000-20.000  
