№279 (16242)
1985 ОНЫ АРВАН НЭГДҮГЭЭР  САРЫН 20.
Эрчимтэй тордлого

Манай орны ихэнх нутагт цас унаж, хүйтний эрч өдөр хоногоор чангарч, бэлчээрийн шим хомсдож, малын тарга хүчийг хамгаалах, зөв зохистой, үр ашигтай тэжээж бордох хариуцлагатай цаг тулгараад байна. Улсын хэмжээгээр дундаас доош тарга хүчтэй зуу гаруй мянган бод, таван зуу шахам мянган бог мал, сая орчим хэнз, давжаа, гуравдугаар зэргийн, жин багатай төлийг ялгаад байгаа билээ. 

Тарга хүч муутай эдгээр мал, ялангуяа хэнз давжаа, жин багатай төлийг онд мэнд оруулах гол арга зам бол мал аж ахуйн үйлдвэрлэлийн технологийн нэн чухал бүрэлдэхүүн хэсэг болох тэжээж бордох ажил юм. Малын төлийг богино хугацаанд эрчимтэй бордож таргалуулдаг Дархан хотын Дарханы сангийн аж ахуй, ядруу дорой төлийг байнга тэжээж хорогдолгүй онд оруулдаг Төв аймгийн Эрдэнэ сумын " Туяа " нэгдлийн туршлагыг газар бүр ажил хэрэгчээр Нэвтрүүлж, малаа тоо толгойгоор бүрэн онд оруулах хэрэгтэй байна. 

Өнгөрөгч наймдугаар сард улсын хэмжээгээр бог малын зургаан сая шахам төлийг тарга хүч, эрүүл тэндхийн байдлаар анх удаа гурван ангиллаар аттестатчилж, хэнз давжаа, жин багатайг ялган суурилсан учраас онцгой анхаарч тэжээх, бордох шаардлагатай мал тодорхой болсон бөгөөд гагцхүү тэжээллэлтийн чанар, үр өгөөжийг эрчимжүүлэх хойшлуулшгүй ажил малчдын өмнө тулгараад байна. 

Бага жинтэй төлийг бэлчээр, тэжээлээр гүйцэд торниулах, таргалуулахад ялгавартай хандаж, үр дүнтэй ажил зохиох чиглэлээр нэлээд аймаг, суманд зарим санаачилга, хөдөлгөөн өрнөж, Дундговь, Завхан, Дорнод аймаг хамгийн бага жинтэй хурга, ишгийг дотор нь ангилж, тарга хүч, өсөлт торнилт гүйцсэн хэсгийг үржлийн сүрэг сэлбэхээр үлдээж, бусдыг нь сөл сайтай, сор өвстэй бэлчээр, тариа, ногоо хураасан талбайд хариулж байгаад эрчимтэй тэжээл бордолтод оруулах зэргээр тарга хүч, амьдын жинг нэмэгдүүлэх шат дараалсан ажил зохиож байна. Дундговь аймгийн Эрдэнэдалай сумын нэгдэл жин багатай төлийг дотор нь гурван хэсэгт ялган, тарга хүч, өсөлт торнилтоор хамгийн муу хоёр мянган төлийг аравдугаар сарын нэгнээс эхлэн эрчимтэй бордож байгаа туршлагыг аймгийн бүх нэгдэл авч хэрэглэхийн тулд 500 - 1000 хурга тэжээж бордох зориулалтын байр барьж, ашиглалтад оруулжээ. 

Тэрчлэн Увс аймгийн Баруунтурууны сангийн аж ахуй зэргэлдээ сум нэгдлүүдтэй гэрээ байгуулж, нэг бур нь 16 - 18 кг жинтэй зургаан мянган хургыг наймдугаар сард авч, тариан талбайд хариулан таргалуулаад, үргэлжлүүлэн эрчимтэй бордож байна. Тариалан эрхэлдэг сангийн аж ахуй бүр ингэж тэжээлийн бололцоо багатай газраас бага жинтэй төлийг гэрээгээр авч бордож таргалуулан, махны нөөц нэмэгдүүлэх юм бол хүн амын хүнсний хангамжийг сайжруулахад багагүй хувь нэмэр оруулах болно. 

Ийм бэлэн бололцоо хаа сайгүй байхад малд байнгын болон нэмэгдэл тэжээл өгч, онд оруулах, эрчимтэй бордож таргалуулах, тохилог хашаа хороо барьж, уст цэгийн ашиглалт, тэжээлийн хангамжийг зөв зохистой ашиглах, малыг шинжлэх ухааны үндэстэйгээр жинхэнэ ёсоор тэжээх, бордох технологийг хатуу баримтлах, ажил сайжраагүйгээс их хүч гаргаж бүрдүүлсэн бололцоо үр дүн муутай ашиглагдаж байна. Өмнөговь аймгийн Ханхонгор сум мал тэжээх, бордох ажлыг ор нэрийн төдий хийж, тэжээлийн малд өдөр тутам өгөх өвсийг ч бүрэн тавьж тэжээдэггүй ажээ. Ийм байдал нэлээд аймагт нийтлэг үзэгдэж байна. Малчдын хөдөлмөр зохион байгуулалтын хамтын хэлбэрийг өргөн нэвтрүүлэх, тэжээсэн малыг тогтмол хугацаанд жинлэж, түүний үр дүнг гаргаж, нарийн тооцдоггүйгээс гадна зоомал эмнэлгийн албаны ажлыг мал аж ахуйн үйлдвэрлэлийн технологийг сайжруулахад бүрэн чиглүүлээгүй, хайнгуут орхидог, бичиг цаасаар удирддаг зуршил үргэлжилсээр байна, 

Тэжээл байвч түүнийг малд үнэхээр тордлого болохоор ур ашигтай өгөх, тэжээлийн өгөөжийг авч, тэнхэрч чадах боломжтой үед нь цаг алдалгүй тэжээхэд малчдыг байна сургаж, хариуцлагыг нь ухамсарлуулахаас гадна аж ахуйн аргаар мал, бордох ажлыг журмын дагуу зөв зохион байгуулбал зохино. 

Хөдөө аж ахуйг хөгжүүлэх, хүн амын хүнсний хангамжийг сайжруулах зорилтот Программд << Сангийн аж ахуй, тэжээлийн аж ахуй, тэжээлийн боломжтой хөдөө аж ахуйн нэгдэлд аж ахуйн аргаар мал бордох ажлыг зохион байгуулна. . . мал бордох ажлыг зохион байгуулж буй туршлагыг дэмжин дэлгэрүүлж э " гэжээ. МАХН-ын Төв Хорооны X ( 1985 ) бүгд хурлын шийдвэрт ч мал сүргийг эрчимтэй тэжээх технологийн дагуу зохих жор, нормоор зөв зохион байгуулах талаар нарийвчлан заасан билээ. Удирдамжийг чанартай эдгээр заалтыг ажил хэрэгчээр биелүүлж, малыг эцэж турах, төллөхөөс өмнө угтуулан зөв тэжээж, богино хугацаанд эрчимтэй бордох юм бол түргэн тэнхэрч, сайн таргалж, мал өсгөх, махны нөөцийг нэмэгдүүлэх, олон төл, арвин ашиг шим авах бололцоотой болно гэдгийг малчин, хөдөлмөрчдөд сайтар сурталчилж, түүнд тавих бүх шатны хяналт, шалгалтыг тогтмол чанартай болгох нь орон нутгийн нам, улс, олон нийт, хяналт шалгалт, хөдөө аж ахуйн байгууллагын тулгамдсан зорилтын нэг мөн. 

