№54(16957)     
1988 оны гуравдугаар сарын 3
Иж бүрэн боловсруулах нь

Малын гаралтай түүхий эдийг үйлдвэрийн аргаар гүн боловсруулж, өргөн хэрэгцээний болон хүнсний олон нэр төрлийн хийц загвар, өнгө үзэмж, амт, чанар сайтай бүтээгдэхүүн үйлдвэрлэн хүн амын хэрэгцээг хангаж, экспортын нөөцийг нэмэгдүүлбэл боловсруулах үйлдвэрүүдийн үр ашиг эрс дээшлэх болно. 

Анхан шатны боловсруулалт хийсэн бүх төрлийн ноосны 43, арьс ширний 87 хувийг бэлэн бүтээгдэхүүн болгон үйлдвэрлэж, улсын төвлөрсөн хэрэгцээний махны тэн хагасыг үйлдвэрийн аргаар боловсруулдаг болоод байгаа ийм ахиц цаашдаа ч гүнзгийрнэ. 

Улаанбаатар, Эрдэнэт хотод эсгий, эсгий гутал, нэхээсгүй даавуу, савхин эдлэл, оёдол, Чойбалсан хотод хивс, Улаангомд нэхий эдлэлийн үйлдвэр, Улаангом, Алтай хотод нийтдээ 15 сая литр сүү боловсруулж, 1, 3 1, 4 мянган тонн цөцгийн тос үйлдвэрлэх хүч чадалтай завод, цех, Өлгий хотод мат боловсруулах үйлдвэр тус тус энэ таван жилд байгуулж, ноосон нэхмэл, сүлжмэлийн нэгдүгээр үйлдвэр зэрэг хэд хэдэн газрыг өргөтгөн шинэтгэснээр эсгий, эсгий гутал, нэхий эдлэлийн үйлдвэрлэл 1. 41, 8 дахин, хивс, савхин эдлэлийнх 25 37 хувь, мах, сүүний үйлдвэрлэл 27 29. 9 хувь нэмэгдэнэ. Түүнчлэн ноосны дахин боловсруулалтын хэмжээ таван жилийн эцэст 1985 оныхоос 1, 8 дахин нэмэгдэх болно. 

Төлөвлөгөөт таван жилийн эцэст улсын бэлтгэлийн малын махны гуравны нэгийг, төвлөрсөн хэрэгцээний малын махны 60 орчим хувийг үйлдвэрийн аргаар боловсруулдаг болно. Нөхцөл бололцоо сайжрахын хэрээр мал аж ахуйн гаралтай бүтээгдэхүүний боловсруулалтын түвшинг дээшлүүлэхэд өөрчлөлт гарах ёстой. 

Хонины арьсыг боловсруулж зөөлөн савхи үйлдвэрлэх, түүгээр хийсэн бүтээгдэхүүний хийц, загвар, оёдлыг сайжруулах техник, технологийн арга хэмжээг хэрэгжүүлсний дүнд савхин хувцасны чанар социалист орнуудын ижил нэрийн бүтээгдэхүүний чанарын хэмжээнд хүрч байна. Улаанбаатарын сүүний үйлдвэр тослог, уургийн хэмжээг янз бүрээр зохицуулсан ундааны болон уурагжуулсан сүү үйлдвэрлэх, тараг, аарцны тослогийг тохируулан тослог багатай, уургаар баяжуулсан бүтээгдэхүүний үйлдвэрлэлийг нэмэгдүүлэн хотын хүн амыг эрүүл ахуйч шаардлага хангасан хүнс, тэжээлээр хангахад хувь нэмэр оруулк байна. Түүнчлэн хүнсний үйлдвэр, эрдэм шинжилгээний байгуулалтад хамтран буудайгаар уургийн гурил, хүнсний казекваар хуурай уураг үйлдвэрлэн баяжуулагчийн хурлаар хэрэглэж эхэлснийг дэмжих нь зүйтэй юм. 

Одоогийн хүнс тэжээлийн зүйлийн найрлагад өөх тос зонхилж, амьтны гаралтай уургийн хэрэгцээний гучаадхан хувийг хангаж байгааг анхаарч мал аж ахуйн гаралтай хүнсний зүйлийг үйлдвэрийн аргаар боловсруулах ажлыг гүнзгийрүүлэхдээ хүн амын хоол, ундны бүтцийг сайжруулах, баяжуулах талаар ихээхэн ажил зохиох хэрэгтэн байна. 

Манай боловсруулах үйлдвэрүүд хэрэглээний шаардлагыг бүрэн хангах, олон улсын зах зээлд өрсөлдөх чадвартай сайн бүтээгдэхүүн үйлдвэрлэхийг эрхэмлэх шаардлагатай юм. 

Эцсийн бүтээгдэхүүний чанар анхдагч түүхий эд. материалаас шууд шалтгаалах тул бэлтгэн нийлүүлэгчид түүхий эд хүлээн авахдаа анхан шатны боловсруулалт, арчилгаа тордлогыг зөв хийсэн эсэхийг улсын төрийн өмнөөс шалгаж, нарийн хяналт шаардлага тавьж байвал зохино. Үйлдвэр, баазад шарласан, даахирсан ноос, эсгэж, хөрсөлсөн арьс, шир, исгэлэнжсэн сүү, хөгцөрсөн, бохирдсон цөцгийн тос, доод жингийн мал, стандартын шаардлага хангахгүй өлөн гэдэс тушаадаг, түүнийг нь хүлээн авдаг дутагдал авууштай арилаагүйгээс эцсийн бүтээгдэхүүний чанар, гарц буурч боловсруулах үйлдвэрийн үр ашигт нөлөөлж, улс хохироход хүрдэг байна. 

Дорнод, Хэнтий зэрэг аймгаас бэлтгэсэн ноосонд шарласан ноос улсын дунджаас их байна. Арьс ширний гэмтлийн гуравны хоёрыг орон нутагт хийсэн нядалгааны үеийн гэмтэл эзэлдэг. Өлөн гэдэс экспортод гаргах хэмжээ багасч, чанар нь буурах хандлагатай боллоо. Орон нутгаас бэлтгэсэн өлөн гэдэс сүүлийн таван жилд 400 мянган гогцоогоор багасч, нэг, хоёрдугаар зэргийн эзлэх хувь 8, 7 22. 2оор бууран, гарц 60 хүрэхгүй хувь болж байгаа нь махкомбинатад бэлтгэснээс 20 пунктээр доогуур юм. Ихээхэн нөөц бололцоо ийнхүү гээгдэж байгааг анхаарч эдийн засгийн сонирхол, урамшууллын механизм, хөшүүргийн үйлчлэлийг хүчтэй болгож, бэлтгэлийн зүйлийн чанарыг дээшлүүлэхэд олгодог нэмэгдэл хөлс, шагналыг тэдгээрийг биечлэн бэлтгэдэг хүмүүст шууд олгодог болгохоос гадна бэлтгэлийн ажилд ноёрхож байгаа бүдүүлэг гар ажиллагааг өөрчилж шинэ техник, технологи нэвтрүүлэх цаг болжээ. 

Бэлчээрийн маллагааны нөхцөлд тодорхой хэмжээгээр гардаг гэмтэлтэй арьс, шир, шарласан, даахирсан ноос, исгэлэнжсэн сүү, туранхай мах зэргийг тусгайлан боловсруулж чанартай бүтээгдэхүүн хийх технологийг үйлдвэрлэлд нэвтрүүлэх арга замыг ч сүвэгчлэх ёстой. Тэгснээр нэгэнт бэлтгэсэн зүйлийг бүрэн ашиглах боломж бас бүрдэх учир эрдэм шинжилгээний байгууллагууд санаачилга гаргах нь чухал юм. Арьс, шир, нэхий эдлэлийн үсний хяргадас, үс, ноос, эсгүүрийн өөдөс, мөн малын цус, булчирхай, шингэн сүү, аарц, шар сүү зэрэг дайвар бүтээгдэхүүнийг үйлдвэрийн аргаар боловсруулах талаар эрдэм шинжилгээ, туршилтын ажлыг Шинжлэх ухааны Академи, салбарын эрдэм шинжилгээний байгууллагууд үйлдвэрүүдтэй нягт холбоотой ажиллаж, намын их хурлаас өгсөн заалтыг биелүүлбэл зохино. 

Мал аж ахуйн гаралтай түүхий эд, бэлтгэлийн зүйлийг үйлдвэрийн аргаар иж бүрэн, гүн боловсруулах нь үйлдвэрлэлийн үр ашгийг дээшлүүлэх томоохон эх үүсвэр учраас энд үйлдвэр-8 завод, эрдэм шинжилгээ, зураг төслийн байгууллагын хамтын ажиллагаа, өөрчлөн байгуулалтын зоримог алхаа шаардагдаж байна. 

