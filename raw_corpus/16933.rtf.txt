№30 (16933)
1988 оны хоёрдугаар сарын 4.

ДАЙЧИН ЧАДВАР ЯМАР БАЙНА ВЭ?

Ийм асуултад үнэн бодитой, намч, зарчимч байр сууринаас өгөх хариуг удалгүй болох тайлангийн хурлаараа намын анхан шатны байгууллага бүр өөрөө, тэдгээрийн бүрдүүлж байгаа коммунистууд өөрсдөө хэлэх ёстой. Намын байгуудлага, намын гишүүн бүр үйл ажиллагаагаа өөрсдөө шүүмжлэлтэй, шударга шулуун үнэлж, дүгнэх нь намын XIX их хурлын үзэл санааны дагуу намын ажлын арга барилыг өөрчлөн шинэчлэх нэг нөхцөл мөн.

Намын байгууллагын тайлангийн хурлаар өөр өөрийн байгууллагын ажил хэргийн жинхэнэ бодит байдалд ул суурьтай гүнзгий дүн шинжилгээ хийж, түүний үйл ажиллагааны дайчин давшингуй чанарыг ажил үйлдвэрлэлийн үр ашиг, чанарыг дээшлүүлэх, аж ахуйн шинэ механизмыг хэрэгжүүлэх, ажлын шинэ арга, шинэ сэтгэлгээ нэвтрүүлэхэд оруулсан тодорхой, бодитой хувь нэмрээр нь хэмжиж хүч чадлаа бүртгэн үзэх ёстой.

Өнөө үед улс орны эдийн засаг, нийгэм, оюуны амьдралын бүх хүрээнд үр ашиг, чанар дээшлүүлэх нь гол гогцоо асуудал болж тавигдсаныг иш үндэс болгон намын  байгууллага бүр, коммунист бүр гүйцэтгэх үүргээ шинээр тодорхойлох зайлшгүй шаардлагатай байна.Энд бэлэн жор, нэгдсэн загвар байхгүй учраас шинэ арга, туршлагыг намын байгууллагын санаачилга, ухамсартай үйл ажиллагаагаар бий болгох ёстой.

Намын гишүүний  цэвэр ариун ёс суртахуун, өндөр нэр хүнд, үнэнч шударга, нинжин сэтгэл, хүн чанар бол намын үлгэрлэн дагуулах том хүч, намын байгууллагын дайчин чадварыг хангах нэг нөхцөл учир ийм шаардлагаг  намын байгууллага, гишүүд хэрхэн хэрэгжүүлж байгаа тухай асуудал тайлангийн хурлын анхаарлын төвд байх ёстой. Намын хамт олон бүрийн дотор  ажил үйлсээ чөлөөтэй, илэн далангүй шууд хэлэлцэж, нэр нүүр, албан тушаал: харгалзахгүйгээр бие биеийн дутагдлыг шүүмжлэн ярилцдаг эрүүл саруул уур амьсгал бий болгох нь намын байгууллагын дайчин чадвар, коммунистуудын манлайллыг зөв үнэлж, зөв бодлого боловсруулж хэрэгжүүлэхийн нэг чухал баталгаа мөн.

Намын байгууллага болон хамт олны ажлын дутагдлыг тодорхой асуудал хариуцсан  товчооны    гишүүдийн үйл ажиллагаатай холбон авч үзэх, тэдний ажлын арга барил, даалгасан ажлын төлөө хариуцах чадварын тухай, амжилтаа бататган, дутагдлаа арилгаж цаашид яаж ажиллах талаар жинхэнэ намч ёсны яриа тайлангийн хурал дээр өрнөх ёстой. Коммунистууд жилийн өмнө өөрсдөө сонгосон товчооныхоо ажлын талаар зарчимч үнэлэлт дүгнэлт өгөх бүрэн эрх, үүрэгтэй юм. Намын дотоод ардчиллыг ийнхүү хөгжүүлэхэд коммунист бүрийн    идэвхтэй байр  суурь ихээхэн ач холбогдолтой бөгөөд  намын үүр, хорооныхоо ажлын  өгөөжийг сайжруулахтай  холбогдсон ямар ч асуудлаар хэний ч ам харахгүйгээр санал бодлоо чөлөөтэй хэлж, тэр үйлсэд бодитой хувь оруулах нь намын гишүүдийн дүрмийн үүрэг мөн. 

Тайлангийн хугацаанд намын  анхан шатны байгууллагуудын үйл  ажиллагаанд арга барилаа шинэчлэх, тухайлбал ил тод байдал,   шүүмжлэл,    өөрийн шүүмжлэлийг хөгжүүлэх,   олон түмний дотор улам гүн орж ажиллах , нийгмийн амьдралаар дэвшигдсэн асуудалд улс төрийн зөв  үнэлэлт өгөх талаар шинэ туршлага гарч, хөдөлмөрийн хамт олны эдийн
засаг, нийгмийн хөгжилд үзүүлэх намын нөлөө хүчтэй болж байна. Гэвч намын    нэлээд байгууллагад хуучныг баримтлах, хүнд суртал гаргах, хоосон албархах, хүмүүстэй уйгагүй байнга ажиллахын оронд зазахиран командлах дадсан зуршилдаа баригдах дутагдал гарсаар байна.

Зарим газарт шинэ сэтгэлгээ, шинэ арга гэж их яриад ажил дээрээ практик алхам хийхгүй байгаа нь хуучнаараа л байх хандлага төдийгүй ажилд хортой хэлбэрдэх үзэгдэл юм.Эдийн засгийн шинэчлэлийг хэрэгжүүлэх, удирдлагын арга барилын хуучин хэв загварыг өөрчлөн шинэчлэх, аливаа ажлын үр дүн, чанарыг эрхэмлэх тухайд санаачилгатай, шийдэмгий, зоримог ажиллах зарчмын чиг бодлого нэгэнт тодорхой байхад хариуцлагаас зайлсхийж бусдын ам хардаг, хаяагаа манасан идэвхгүй байдал гаргадаг нь манай  урагшлах замын гол саад болж байна.Намын ажлыг шинэчлэх үндсэн цэг, зохион байгуулалт, хүмүүжлийн шинэ арга хэлбэрийг амьдралд турших гол лаборатори нь намын анхан шатны байгууллага учраас  хуучныг  баримтлах,    хүнд  суртал гаргах, цаастай хэт зууралдах, хэлбэрдэх, загварчлахаас шуурхай чөлөөлөгдөх ёстой.

Намын байгууллага  дайчин чадварынхаа байдалд үзлэг хийж, үнэлэлт дүгнэлт өгөх тодорхой арга хэлбэрээ өөрсдөө сонгож авахдаа элдэв <<оноо балл>> зохион, тоо бичиг цаасны  нүсэр ажил болгодог хуучин зуршлыг орхиж  ажлынхаа агуулга, чанарын байдлыг хамт олноороо  шүүмжлэлтэй бөгөөд нухацтай задлан шинжилж, байдлаа бодитой дүгнэж, зорилтоо оновч-тодорхойлоход тус болохуйц ямар ч шинэ арга хэлбэрийг сонгон авч болох юм.

Ажил хэргийн жинхэнэ байдлыг мэдэхгүй, хамт олны амьдралын  аливаа хурц асуудлыг  олж харахгүй дутагдлаа хаацайлж, олсон амжилтаа магтан сайшааж, түүндээ  сэтгэл ханах байдалд орвол намын байгууллагын дайчин чадвар суларч, хамт олны улс төрийн удирдагчийн үүргээ биелүүлж чадахгүйд хүрнэ. Намын байгууллагын дайчин чадвар, нэр хүнд нь ажлын зарим  тасалдал доголдол гарсан эсэхээр биш, харин уул дутагдлыг тухай бүрт ил тод үнэн мөнөөр нь шууд хэлж, шуурхай засаж чадаж байсан эсэхээс шалтгаална.

Аймаг хотын намын хороод намын анхан шатны байгууллагын тайлангийн хурлыг сайн бэлтгэж, коммунистууд намын байгууллагынхаа ажлын байдлыг судалж дүгнэх, чөлөөтэй ил тод шүүн хэлэлцэх, цаашдын зорилт ажлын  арга хэлбэрээ зөв тодорхойлох ардчилалын бүхий л бололцоо нөхцөлөөр хангахад идэвхтэй, ажил хэрэгч туслалцаа үзүүлэх хэрэгтэй. Намын анхан шатны үүр, хороо нь хамт олны өмнө тулгарсан үйлдвэрлэл, нийгэм соёл, хүмүүжлийн нарийн төвөгтэй ямар ч асуудлыг өөртөө хариуцлага хүлээн бие даан ухаалаг зоримог шийдвэрлэх чадвартай байхын мөн чанарыг  ажилтан  бүр, коммунист бүрт гүнзгий ухамсарлуулж хүний хүчин зүйлийн их хүч нөлөөг дайчилж боловсон хүчний сэтгэхүйг шинэчлэх үйл явцыг түргэтгэхэд хошуучлах ёстой.
