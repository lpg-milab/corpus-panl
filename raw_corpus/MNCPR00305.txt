Луужин орчин үежиж GPS болов

Жуулчдад төдийгүй хөдөө гадаа явагч нарт хэрэг болдог GPS хэмээх багаж нийтийн хэрэгцээ болжээ. Байршил заагч энэхүү багажийн тусламжтайгаар цаг агаар, өдөр шөнө аль ч цагт төөрөхгүй баримжаа алдахгүй болсон нь ач холбогдолтой юм.
Та тӨӨрӨхӨӨс бҮҮ ай Аялах гэж буй газрынхаа өргөрөг уртрагийг GPS-т хадгалангуут тийшээ ямар замаар явах нь гарч ирдэг байна. Тухайлбал, Улаанбаатараас Хөвсгөл аймаг руу явахаар шийдсэн бол газрын зураг дээрх тус аймгийн өргөрөг, уртрагийн хэмжээг багажид хадгална. Энэ мэтээр цааш аялах газруудаа GPS-т тэмдэглэсээр 500 цэгийг хадгалах боломжтой аж. Харин Улаанбаатар руу буцах замаа тус багажид дахин тэмдэглэх шаардлагагүй. Учир нь буцах гэсэн товчлуур дээр дарахад өмнө нь хадгалсан бүх газрын зам гарч ирдэг. Мөн газар сайн мэддэггүй шинэхэн жолоочтой явж байна гэж санаа зоволтгүй. Хаана байгаа газраа байршил заагчид бүртгэнгүүт явах ёстой замаасаа төөрсөн эсэх нь уг бичил багаж дээр дурайтал гарах тул баримжаа алдахгүй. Энэхүү багажийг үйлдвэрлэхдээ томоохон орнуудын газрын зургийг суулгаж өгдөг. Харамсалтай нь, Монголын газрын зургийг GPS-т суулгаагүй байх нь олонтаа. Гэхдээ Монголын газрын зургийг уг багажид суулгадаг үйлчилгээ өнөөдөр манай оронд нэвтэрсэн аж. GPS нь АНУ-ын сансрын хиймэл дагуулын үйл ажиллагаагаар тогтмол цагаар газрын байршлын нарийвчлалыг тодорхойлдог учир байшин дотор ажилладаггүй. Нарийвчлал нь 6-8 метрийн хэлбэлзэлтэй. Тухайлбал, очих гэж буй газар өөрийнх нь байгаа газраас хэдэн метрийн зайд байгааг нарийн тогтооно гэсэн үг. Түүнчлэн тухайн аялагчийг далайн түвшнээс дээш хэдэн метрт байгааг болон хичнээн километр зам туулах ба туулсан зэрэг мэдээллийг өгөх боломжтойгоос гадна машины хурдыг ч заадаг аж. Хамгийн Үнэтэй нь нэг сая төгрөг GPS-ийн хамгийн хямд нь "Exploriest 100" бөгөөд энэ нь зөвхөн зайгаар ажилладаг юм байна. Чанартай зай хийсэн тохиолдолд долоо хоног цэнэгээ барих боломжтой аж. Ер нь байршил заагч багажийн үнэ нь 200 мянгаас дээш байдаг бөгөөд хамгийн сайн нь нэг сая төгрөгийн үнэтэй. GPS-үүдийн багтаамж бүгд адилхан 500 цэгийг хадгалдаг. Түүнээс илүү цэг хадгалах тохиолдолд тухайн газруудын уртраг өргөргийн хэмжээнүүдийг компьютер болон гар утас руугаа хуулах боломжтой. Учир нь байршил заагч нь өөрөө санах карттай юм байна. GPS-ийн үнэтэйд тооцогддог XL Exploriest 210, 510 нь зайгаар ажиллахаас гадна цахилгаанд залгаж болдог өнгөт дэлгэц, компьютерийн оролттой аж. Сүүлийн үед GPS улам боловсронгуй болж очих гэж буй газраа тус багажид хэлж хураалгахад зам нь гарч ирдэг болжээ. 
Я.МӨНГӨНЦЭЦЭГ
