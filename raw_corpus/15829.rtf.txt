№180(15829)   
1984 ОНЫ ДОЛДУГААР САРЫН 28,
ДЕПУТАТЫН ҮҮРЭГ

БНМАУ-ын орон нутгийн АДХ-ын саяхан болж өнгөрсөн сонгуулиар 15 мянга гаруй депутат сонгогдон төрийн хариуцлагатай ажлаа эхлээд байна. 

Ардын депутат бол сонгогчдоо төлөөлж ажиллах бүрэн эрхтэй, сонгогчдын итгэл найдварыг биелүүлэх үндсэн үүрэгтэй юм. Энэхүү эрхийг эдэлж, үүргээ биелүүлэх гол зам нь Хурлын бүх ажилд идэвхтэй оролцох явдал мөн. Юуны өмнө эрх үүргээ сайн мэдэх, холбогдох хууль тогтоомж, Хурал, депутатын ажлын туршлагыг сайтар судлах шаардлагатай. Хурлын өдөр тутмын ажилд биеэр оролцох нь ажлын I практик мэдлэг хуримтлуулах юугаар ч сольшгүй эх сурвалж мөн. Депутат хүн хурлаас зохиох ажилд оролцох төдийгөөр ажлаа хязгаарлаж болохгүй бөгөөд сонгогчидтойгоо зөвлөсний үндсэн дээр хурлын ажил хэрэгч чанарыг дээшлүүлэх тодорхой санаачилгыг байнга гаргаж байх хэрэгтэй. Чуулганаар хэлэлцэх асуудал, гаргах шийдвэр, байнгын комиссын үзлэг, шалгалт түүнээс гаргах дүгнэлт, өгөх зөвлөмж, депутатын хэсгийн ажлыг сайжруулах, улсын төлөвлөгөө биелүүлэх, социалист хууль ёс, сахилгыг чанд сахих, хүн амын төрөл бүрийн үйлчилгээний хүртээл чанарыг дээшлүүлэх, хүүхэд залуучуудыг хүмүүжүүлэх, бүх нийтийн ариун цэврийг сайжруулах зэрэг аливаа асуудалд санаачилгатай, эзэн хүний ёсоор хандаж байх нь депутатын өдөр тутмын албан үүрэг мөн. 

Чуулганаар хэлэлцэх асуудлын талаар судалгаа хийх, сонгогчдынхоо саналыг авах зэргээр урьдчилан сайн бэлтгэх, чуулганы шийдвэрийг тойрогтоо тайлбарлан таниулах, биелүүлэх ажлыг шуурхай зохион байгуулах, захиа даалгаврын биелэлт, явцыг байнга тооцоолох зэргээр ажил, асуудал бүрийг жигд анхаарч оновчтой, биетэй санаачилга, зүтгэл гаргах нь депутатын үүргийг сайн биелүүлэх гол нөхцөл мөн. 

Төрийн ажилд түргэн дадлагажих, ажлынхаа үр дүнг дээшлүүлэхийн тулд өөрийн орны болон ЗХУ-ын Зөвлөлүүдийн депутатуудын тэргүүн туршлагаас буцалтгүй суралцах нь амжилттаЙ ажиллахын нэг гол үндэс мөн. Депутат бүрэн эрхийн хугацааны хэтийн төлөвлөгөө боловсруулан мөрддөг, тойргууд социалист уралдаантай ажилладаг, сонгогчид, нутаг дэвсгэрийн байгууллагуудын хүч, хөрөнгийг төвлөрүүлэн зохион байгуулж захиа даалгавар биелүүлдэг, депутатууд хамтран ажилладаг зэрэг олон арван туршлага, сайн арга гарч нийтийн хүртээл болж байна. 

Депутатын нэн тэргүүний үүрэг, ажлын амжилтын үндэс нь сонгогчидтойгоо нягт холбоотой ажиллах явдал мөн. Тойргоо судлах, сонгогчдынхоо санал хүсэлтийг үргэлж мэдэж байхын тулд сонгогчдыг тогтмол хүлээн авч ярилцан, тэдэнтэй хайх уулзалт тайланг үнэхээр ажил хэрэгч хийж байх нь нэн чухал юм. Сонгогчдын захиа даалгаврыг заавал биелүүлэх, санал, эрэлт хүсэлтийг холбогдох байгууллага, хүмүүстэй хамтрах шийдвэрлэж хариуг өгч байх нь депутатын чухал үүргийн нэг мөн. 

Депутат уйл ажиллагаандаа тойргийнхоо болон тухайн орон нутгийн төдийгүй нийт ард түмний эрх ашгийг удирдлага болгох ёстой. Ийм учраас нөөц бололцоог дайчлаагүй, ашиг тус багатай, орон нутгийн явцуу эрх ашгийг голлосон зохисгүй асуудалд төрийн зүтгэлтний байр сууринаас зарчимчаар хангаж, ард түмний эрх ашигт зохицуулан өөрчлүүлж байх ёстой. Төрийн хяналтыг хэрэгжүүлэхэд депутатууд шийдвэрлэх үүрэгтэй. Хурлын гүйцэтгэн захирамжлах байгууллага болон үйлдвэр, албан газар, байгууллагын удирдах хүмүүсээс хууль ёсыг чанд сахих, хурлын шийдвэрийг хэрэгжүүлэх, сонгогчдын захиа даалгаврыг биелүүлэх талаар зохиож байгаа ажилд байнгын хяналт тавихад идэвхтэй оролцох ёстой. Аливаа ажлыг сайжруулах, социалист хууль ёсыг чанд сахих, ажлын дутагдлыг арилгахад депутатын асуулгыг чадмаг, өргөн ашиглах нь үр дүнтэй арга байдаг. 

Депутат нь төрийн байгууллагын төлөвлөгчийн олон талт албыг эрхэлсэн ажлынхаа зэрэгцээ гүйцэтгэдэг учраас депутатыг ажиллах боломжоор хангах, түүнд бүх талаар туслах нь АДХ-ын гүйцэтгэх захиргаадын чухал үүрэг юм. Гүйцэтгэх захиргаад депутатаас ажлаа төлөвлөх, явуулах, дүгнэх бүх шатанд идэвхтэй зөвлөн тусалж, шаардлагатай лавламж, мэдээллийг бүрдүүлэн өгч, унаа хөсөг, орон байр, зардлаар хангаж, тайлан тавих, уулзалт хийх ажлыг зохион байгуулах ёстой. 

Депутатыг бүрэн эрхээ хэрэгжүүлэхэд үйлдвэр албан газар, байгууллагын удирдах ажилтнууд бүх талын туслалцаа үзүүлэх үүрэгтэй бөгөөд депутат хандах хандлага нь сонгогчдын эрх ашиг, хүсэл зоригт хандах хандлага мөн гэдгийг ямагт санаж байвал зохино. 

Депутат олон нийт, хөдөлмөрчдийн сайн дурын байгууллагатай, ялангуяа тодорхой нутаг дэвсгэр, оршин суугчдын болон хөдөлмөрийн хамт олны, дунд ажилладаг ОСГ-ны хороо, ардын нөхөрлөл, эцэг, эхийн хороо, бригадын зөвлөл, үйлдвэрчний эвлэлийн коммунистуудтай нягт холбоотой ажиллаж, тэдний хүчинд түшиглэвэл ажил хэрэг илүү үр дүнтэй байдгийг туршлага харуулж байна. Хурлын шийдвэр болон депутатынхаа үүргийг хэрхэн биелүүлж байгаа талаар нь депутатын мэдээллийг чуулганаар сонгож үнэлэлт, дүгнэлт өгөх, чуулган, байнгын комиссоос депутатад тодорхой даалгавар өгч дүгнэж байх, депутатын ажил үүргийн биелэлтийг мандатын комиссууд судлан зөвлөлгөө өгч байх нь ардын депутатын ажлыг эрчимжүүлэхэд чухал ач холбогдолтой юм. 

Ардын депутатууд улсын төлөвлөгөөг тоо, чанарын бүх үзүүлэлтээр биелүүлэхэд хамт олноо ямагт хошуучилж хөдөлмөрийн шилдэг арга ажиллагааг санаачлан амжилт бүтээлийнхээ жишээгээр нийтийг үлгэрлэн дагуулах нь депутатын нийгмийн үүрэг мөн. 

Энэ онд нийт ард түмний баяр болгон тэмдэглэх МАХН-ын III их хурал хуралдсаны болон БНМАУ-ыг тунхагласны 60 жил, зөвлөлт, монголын цэрэг Халхын голын районд японы түрэмгийлэгчдийг бут ниргэсэн түүхт ялалтын 45 жилийн ой зэрэг чухал үйл явдлыг угтсан уралдаанд өөрсдөө хошуучлан оролцохын зэрэгцээ тойргийнхоо сонгогч хөдөлмөрчдийг өргөн идэвхтэй оролцуулж, VII таван жилийн байдал оны төлөвлөгөөг зорилтыг амжилттай биелүүлэх нь депутатын эрхэм үүрэг мөн. 

