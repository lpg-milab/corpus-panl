№306 (16896)     
1987 оны арван хоёрдугаар сарын 23.
МАЛЧДЫН ОЮУНЫ ЭРЭЛТ ХЭРЭГЦЭЭ

<< Малчид маань мал аж ахуй эрхлэх мэргэжил эзэмшиж, ажилдаа үр бүтээл гаргахын хамт ном уншиж, хөгжим сонсож, кино үзэж, урлагийн бүтээл, биеийн тамир спорт сонирхож байх нь тэдний өдөр тутмын хэрэгцээ шаардлага болсон байна >> гэж нөхөр Ж. Батмөнх сая хуралдсан МАХН-ын Төв Хорооны IV бүгд хурал дээр цохон тэмдэглээд << Гэвч хөдөлмөрчдийн өсөн нэмэгдэж байгаа энэ хэрэгцээ шаардлагаас соёл, хүмүүжлийн ажлын материаллаг бааз, боловсон хүчний хангалт, зохиож байгаа ажлын түвшин хоцорч байна >> гэж анхаарууллаа. 

Манай нам оюун санааны эрэлт хэрэгцээг чиг баримжаатай, идэвхтэй бүрдүүлэх зорилтыг нийгмийнхээ бодлогын нэг чухал бүрэлдэхүүн хэсэг гэж үзэж байнга анхаарч ирсэн билээ. Хөдөлмөрчдийн оюуны хэрэгцээ, гоо сайхны сонирхол таашаал байнга хөгжиж, өсөн нэмэгддэг олон талтай өвөрмөц эрэлт шаардлага учраас түүнийг хангахын тулд урлаг уран сайхны бүтээлийн сэдвийн хүрээг өргөжүүлж. өнөө үеийн хүмүүсийн бодол санааг нээж, бодит зөрчлийг танин мэдэж, амьдралын үнэнийг илэн далангүй дүрслэн үзүүлэх арга барил, хэллэг, дүгнэлтийг үргэлж төгөлдөржүүлж байх ёстой. Олон нийтийн сэтгэл санааг эзэмдэж байгаа эмзэг нарийн асуудлуудыг уран сайхны үнэхээр илэрхийлж, түүнийг шийдвэрлэхэд тус хүргэснээрээ уран сайхны соёл үр нөлөөтэй болж нийгмийн ухамсрыг бүрдүүлэх чухал зэвсэг байж чадна. 

Уран сайхны соёл бол таниулж мэдүүлэх, хүмүүжүүлэх, гоо сайхныг мэдрүүлэх. сэтгэлийг засах зэрэг олон төрлийн үүрэгтэй тул тэр бүхнийг зов хослуулж, шилдэг дүр, төгөлдөр бүтээл туурвилаар дамжуулан нийгмийн ухамсарт хүчтэн нөлөө үзүүлэх өргөн боломжтой билээ. 

Хүн ардын эд материалын эрэлт хэрэгцээг амархан тооцоолон гаргаж болох боловч тэдний оюуны соёлын эрэлт хэрэгцээг тоогоор илэрхийлэх аргагүй социологийн судалгаа хийх, урлагийн бүтээл хэрэглэгчдийн санал хүсэлтийг сонсох уран бүтээлийн хөгжлийн чиг баримжааг тогтоох цогцолбор ажил зохиох хэрэгтэй. 

Хүн ардын эд материалын эрэлт хэрэгцээг амархан томьёолол гаргаж болох боловч эдийн оюуны соёлын эрэлт хэрэгцээг тоогоор илэрхийлэх социологийн судалгаа хийх, урлагийн хэрэглэгчдийн санал хүсэлтийг сонсох, уран бүтээлийн хөгжлийн чиг баримжааг тогтоох ажил зохиох хэрэгтэй. Шинжлэх ухаан техникийн хувьсгал оюуны соёлын бүхий л салбарт нөлөөлөхийн хэрээр хүн ардын гоо зүйн хэрэгцээ шаардлага улам нэмэгдэж мандолин, баян хуурын эгшгээр бүжиглэж байсан цаг түүх болон улирч одоо өнгөт телевизор, соронзон, кассетийн кино, понограмм өнгөт гэрэл зураг улам бүр түргэн дэлгэрч байна. 

Улаан булан, клубийн хуучин барилгуудыг өргөтгөх, засаж тохижуулах, шинээр барих, номын сан, уншлагын болон кино концертын танхим, соёлын төвтэй болох, тэдгээрийн ашиглалтыг сайжруулахыг хөдөөгийн хөдөлмөрчид хүсч байна. Энэ талаар намын Төв Хорооны II Бүгд хурал тодорхой заалт өгсөн тул хэрэгжүүлэх ажилд шууд орох нөөц бололцоогоо ашиглах, уйгагүй хүчин чармайлт гаргах хэрэгтэй байна. 

Барилга байгууламжийг бий болгох нэг хэрэг, гэхдээ хөдөлмөрчдийн сонирхол татахуйц ном, зохиол, жүжиг, кино, дуу хөгжим, зураг, баримал, бүжиг бүтээж гаргах, тэдгээрийг нийтэд хүргэх талаар уран бүтээлийн эвлэл, холбоод ажилдаа эрс ахиц гаргах хэрэгтэй болоод байна. 

Улс ардын аж ахуй, яам, албан байгууллагын шугагамаар уран бүтээлийн эвлэл, холбоодтой удаа дараа зарласан уран бүтээлийн уралдаан бүрийн ажил мэргэжилтэй уншигч олны эрэлт шаардлагыг хангахад зарим нөлөө үзүүлсэн боловч чанартай сайн бүтээл бий болгох гол арга биш нь илэрхий байна. Ном, жүжиг, киноны зохиол бүтээлийг төлөвлөх, хэлэлцэх, батлах, урамшуулах ажилд ёс төдий хөнгөн хуудам хандах, олон нийтийн санал хүсэлтийг анзаарахгүй, хуучин хэв загварт баригдах, эсвэл уншигчдыг үнэлэх зэрэг дутагдал үргэлжилсээр байна. 

Урлаг, соёлын бүтээгдэхүүнийг олон түмэнд хүргэх, түгээх, нийтийн хүртээл болгоход ч арга барил, зохион байгуулалтын ажлын авцалдаагүй явцуу дамжлага саад болж байна. Соёлын ажлыг зохион байгуулах дадлага, чадвартай авьяаслаг боловсон хүчин дутагдалтай байгааг БНМАУ-ын Соёлын Яам, уран бүтээлийн эвлэл, холбоод анхаарч биетэй арга хэмжээ авах ёстой. Зохиолчид, зураач урчууд. хөгжлийн зохиолчид, урлаг судлаачид төв суурин газар бөөгнөрч амьдрал, үйлдвэрлэл. ялангуяа мал ахуйн өнөөгийн тулгамдсан асуудлуудаас хандаж бангаа нь тэдний бүтээлийг сэдвийн хувьд явцууруулж, алсаас тоймлон, дуулианаар бүтээж туурвихад хүргэж болох аюултай юм. 

Хүн ардын оюун санааны эрэлт хэрэгцээг хангах асуудлыг шийдвэрлэхдээ зөвхөн өнөөдрийг биш уран сайхны соёлын хөгжлийн хэтийн төлөвийг ч бодолцож, өргөн хүрээтэй ажиллах ёстой. Малчны нийгмийн асуудлаас эхлээд байгаль орчныг хамгаалах. үржил селекцийн ажлыг сайжруулах, бэлчээрийг усжуулах, ойжуулах, малчны хөдөлмөрийг механикжуулах, хөдөөг цахилгаанжуулах тухайд өдий төдий юм бодож явдаг өнөөгийн малчин хүний санаа сэтгэлийн баялаг ертөнцийг урлаг, утга зохиолын олон төрөл зүйлээр тод томруун итгэл үнэмшилтэй нээн харуулах нь уран бүтээлийн сэхээтний нийгмийн үүрэг мөн. 

Радио, телевизийн өргөн бололцоог ашиглах хөдөөгийн хөдөлмөрчдийн оюуны хэрэгцээг хангах үр нөлөөтэй хэлбэрүүдийг өргөнөөр ашиглаж, хот хөдөөгийн соёлын харилцааны өгөөжийг дээшлүүлж хөдөөгийн уул талаар соёл түгээхэд санаж сэдүүштэй зүйл их байна. Намаас төлөвлөж байгаа арга хэмжээнүүд гагцхүү намын улс төр, үзэл суртал, зохион байгуулалтын тодорхой ажлаар дамжиж хөдөлмөрчин олны бүтээн байгуулах бодит ажил болон хувирах ёстой гэдгийг Намын Тов Хорооны IV бүгд хурал онцлон заалаа. 

Уран сайхны соёлын өмнө нийгмийн хөгжлөөр тавигдаж байгаа шинэ шинэ асуудал, хөдөлмөрчин түмний оюуны байнгын өндөр шаардлага хэрэгцээг хуучин сэтгэлгээ, хоцрогдсон арга барилаар шийдвэрлэн хангаж болохгүй болсныг өнөөгийн амьдрал харуулж байна. 

