ХАРЦАГА ЗААНУУДЫН ХАЛЗ БАРИЛДААН БОЛНО

Монгол бөхийн ногоон дэвжээнээ өнөө цагийн өнгө төрх болж буй хүчит заан, харцагууд зургаан сая төгрөгийн төлөө халз барилдах гэж байна.
Хэдхэн хоногийн өмнө уран мэхийг уралдуулж, уухайлсан үзэгчээр дүүрэн байсан далай аваргуудын бооцоот барилдааны үргэлжлэл болж буй энэ удаагийн барилдаан өрсөлдөөнтэй болох гэнэ. Оролцогчид цолоороо баг болон хуваагдсан бөгөөд тус бүртээ дасгалжуулагчтай байх аж. Мөн нэг заан зургаан харцагатай ээлжлэн барилдаж оноо цуглуулах юм байна. Улмаар хамгийн их оноотой баг зургаан сая төгрөг өвөртлөн харих бол дийлдсэн залуус нэг сая 800 мянган төгрөгтэй буцахаар тохиролцжээ. Барилдаан энэ сарын 21-нд Бөхийн өргөөнөө болох бөгөөд тасалбарын үнэ 10000 төгрөг аж. Монгол улсын зааны баг: Дасгалжуулагч УИХ-ын гишүүн Г.Занданшатар 1. Ц.Мягмарсүрэн 2. Д.Бумбаяр 3. И.Доржсамбуу 4. О.Одгэрэл 5. Ч.Батзориг 6. Х.Мөнхбаатар Монгол улсын харцагын баг: Дасгалжуулагч УИХ-ын гишүүн Б.Бат-Эрдэнэ 1. Н.Баяржавхлан 2. Г.Ганхуяг 3. Э.Батбаатар 4. Г.Батбаяр 5. Т.Мөнгөнцоож 6. Л.Пүрэвдорж "Шүүн таслах ажиллагаанд хүний эрхийг хангах нь" гарын авлага орчуулагдан гарлаа Монгол улсын үндсэн хуулинд "Олон улсын гэрээ конвенцийг дагаж мөрдөнө" гэсэн заалт бий.Монгол улс Олон улсын гэрээ конвенцэд идэвхтэй нэгдэн ордог мөртлөө түүний хэрэгжилт үр дүнгээр хангалттай сайн орны нэг байж чаддаггүй. Энэ гарын авлагын ач холбогдол нь ялын бодлогод нөлөөлөх нь биш, хүнтэй хүнлэг ёсны үүднээс харьцахыг л чухалчилж байгаад юм. Шүүн таслах ажиллагаанд эрүү шүүлт их хэрэглэж байна.Цагдан хориход хүний эрхийг яаж хангах, шүүх хугацаанд хүний эрхийг яаж хангах, хамгаалах зэрэг асуудлуудыг олон улсын хүрээнд, шүүн таслах ажиллагаанд яаж шийдэж, яаж тайлбарлаж байдгийг уг гарын авлагад оруулсан байна. Тухайлбал, тахир дутуу хүн зарим нэг хөнгөлөлт эдэлдэг байна. Монголд тахир дутуу хүн хэрэг хийвэл хөнгөлөлт эдлэх нь битгий хэл янз бүрийн эрүү шүүлтэд их өртдөг. Монголд өнөөдөр хүний хувийн эрх, эрх чөлөө, улс төрийн эрх, эрх чөлөө, эдийн засгийн болон нийгэм соёлын гэх мэт эрхүүд нэлээд зөрчигдөж байна.Энэхүү гарын авлагад орсон нэг чухал заалт нь "Хүүхдийн эцгийг тогтоох", "Тэнэмэл хүүхдүүдэд тэтгэмж олгох" гэсэн заалт байгаа юм байна.Уг гарын авлага нь 500 хувь хэвлэгдсэн бөгөөд Шүүх, Прокурорын байгууллагуудад үнэгүй тараах юм байна. 
