№287 (16250)
1985 ОНЫ АРВАН НЭГДҮГЭЭР  САРЫН 29.
Гормтой засварлая

Ургацын талбайд саяхан зогсоо зайгүй ажиллаж байсан машин техникийн нүргээн нам гүм болж, трактор, комбайнууд парктаа ярайтал эгнэн зогслоо. Гэвч энэ нь ургац хураалтын асар их ажил дууссан бус харин маш хариуцлагатай үе шатандаа шилжсэний шинж тэмдэг юм. Саяхан хураасан ургацын ажилд их үүрэг гүйцэтгэсэн эдгээр машин техник я ирэх хавар, намар талбайд үргэлжлэх гавшгай хөдөлмөрийн гол хэрэглүүр болох ёстой учраас хөдөө аж ахуйн өгөх, нарийн засвар, үйлчилгээний ажил орон даяар ийнхүү өрнөж байна. Техникийн засварыг ур дүнтэй сайн хийхийн тулд түрүүчийн засвар, үйлчилгээнээс мөнөөхөн техникээр гүйцэтгэсэн ажлын хэмжээ, одоогийн байдал, элэгдэл, гэмтэл зэргийг маш нарийн тодорхойлон тооцоолсны үндсэн дээр засварын горим графикийг боловсруулах шаардлагатай бөгөөд засвар үйлчилгээний ажлын хэмжээ, шаардагдах сэлбэг, материалын хэрэгцээ, ажиллах хүчний тоо болон зохион байгуулалтын бусад бүхий л арга хэмжээг тооцоолж гаргахад энэ нь гол тулгуур болж өгнө. 

Ер нь техникийн засварыг элэгдэж эвдэрсэн эд анГийг шинээр солих төдийгөөр хязгаарладаг, техникийн хугацаат үйлчилгээг цагт нь сайн зохион байгуулж хийхгүй зүтгүүлсээр байдаг, засварлах үед ажилд хайнга ханддаг зэргээс болж техникийн эвдрэл, гэмтлийн хэмжээ ихсэж, улмаар засварын ажил, түүнд зарцуулах сэлбэг хэрэгсэл, хөдөлмөр, зардал эрс нэмэгдэхэд хүрдэг байна. 

Техникийн засвар, үйлчилгээний зардал нь түүний ашиглалтын зардлын чухал хэсгээр барахгүй үйлдвэрлэлийн механикжуулалтын эдийн засгийн ур дүн, бүтээгдэхүүний өөрийн өртөгт нөлөөлдөг учраас түүнд нарийн дүн шинжилгээ хийж, нормативт хэмжээтэй нь харьцуулж үзэх хэрэгтэй. 

Засварын ажлын болон шаардагдах сэлбэг хэрэгслийн хэмжээг нарийвчлан тогтоохдоо үзлэг шалгалтыг нүдэн багцаагаар биш, харин зохих технологийн дагуу, хэмжих багаж хэрэгслийн тусламжтайгаар шинжлэх ухааны үндэстэй хийж, техник нэг бүр дээр гэмтлийн гэрчилгээ хөтлөх, түүнийг эзэмшигч механикжуулагчдын саналд тулгуурлан засварын инженер, шалгагч механикчид хариуцан хийх ёстой. Гэтэл технологийн дээрх нарийн хэмжилт, шалгалтыг техник тус бүр дээр хийлгүй, зөвхөн механикжуулагчийн ангийг баримталж, чухал эд ангийг шинээр сольж тавих төдийгөөр хялбарчилдгаас эд ангийн нөөц бололцоог дутуу ашиглаж, сэлбэгийн хэрэгцээг нэмэгдүүлэн, ашиглалтын зардлыг өндөржүүлдэг байна. Техник засварлахдаа эд ангийн элэгдлийн байдлыг харгалзахгүйгээр шууд шинээр солихыг урьдал болгохгүй, харин оношлогоог ул үндэстэй тогтоож, эд анги, нарийн зүйлийг цэвэрлэж тослох, тохируулах зэрэг үйлчилгээг эзний ёсоор сайн хийж, хэвийн ажиллагааг сэргээн уртасгах хэрэгтэй юм. 

Техникийн графикт засварыг зохион байгуулахдаа засварын газрын талбай, тоног төхөөрөмжийг дээд хэмжээгээр ашиглах, хөдөлмөр зохион байгуулалтыг нарийвчлан, бүтээмжийг дээшлүүлж, сул зогсолт гаргахгүй байхын тулд техник засварын дэвшилт хэлбэрийг ашигласан аргыг өргөн хэрэгцээг дадлага туршлагатай засварчдаар тодорхой агрегатыг дагнуулан засварлуулаад, засагдсаныг сайтар шалгаж комисс хүлээн авбал зохино, 

Хөдөө аж ахуйн техникийн өвлийн улирлын засварыг хийхдээ зөвхөн хаврын тариалалтад ажиллахыг бүрэн хамраад зогсолтгүй, хадлангийн болон ургац хураах техникт нэгэн адил засвар үйлчилгээ хийж бэлтгэдэг Сэлэнгэ аймгийн << Найрамдал >> Булган аймгийн Ингэттолгойн зэрэг сангийн аж ахуйн туршлагаар ажиллах талаар техник, зохион байгуулалтын тодорхой график гаргаж түүнийгээ ягштал мөрдөх, үүнд тавих хяналтыг сайжруулахад нийт сангийн аж ахуй, тэжээлийн аж ахуй, тариалан бүхий нэгдлүүдийн нам, захиргааны байгууллага шууд удирдлага туслалцаа үзүүлэх хэрэгтэй байна. 

Механикжуулагчдыг засвар үйлчилгээний ажилд өргөн оролцуулах бололцоотой өвлийн улиралд техникийн засвар үйлчилгээний графикийг шахуу хийж тэдний хүчийг зөв зохистой үр нөлөөтэй зохион байгуулахын хамт механикжуулагчид, засварчдын дунд социалист уралдааныг ажилд тус болох янз бүрийн хэлбэрээр өрнүүлж, ажлыг нь ойр ойрхон хугацаагаар дүгнэж, урамшууллын системийг өргөн хэрэглэхэд ангийн болон тэжээлийн аж ахуй, нэгдлүүдийн нам, захиргааны байгууллагууд ургац хураах үеэс ч дутуугүй анхаарах ёстой, 

Данснаас хасагдсан техникийн цаашид ашиглаж болох агрегат, эд анги, нарийвч зүйлийг засч тордон, солилцооны фонд байгуулж хэрэглэх нь зөвхөн сэлбэгийн дутагдлаас гарах төдийгүй, зохих хэмжээний байнгын нэвтэрч байх зохимжтой арга учир тийм техникийн эд анги, нарийвч зүйлийг төрөл бүрээр нь сайтар ялгаж, тоо ширхэг, чанар, хэмжээ, үнийг тодорхойлон тогтоож өөртөө байгаа сэлбэг хэрэгслийн дансанд оруулж, ариг гамтай ашиглах нь зүйтэй юм. 

Сангийн болон тэжээлийн аж ахуй, нэгдлүүдийн засварын газруудад өөрсдийн бололцоогоор олон тоогоор хийж болох сэлбэг хэрэгслийн жагсаалт хийж, түүнд шаардагдах материалыг тооцоолон бодож, захиалгаа боловсруулан, Хөдөө аж ахуйн Яам, Хөдөө аж ахуйн материал, техникийн хангамжийн ерөнхий газарт уул асуудлыг оруулж байх н, зүйтэй бөгөөд дээрх байгууллагууд ч хэд хэдэн сангийн аж ахуйд явуулж буй туршилтынхаа дүнг гаргаж, нийтийн хүртээл болгох ажлыг яаралтай эхлэх нь зүйтэй. Хөдөө аж ахуйн машин техникийн сэлбэгийн нөөц фонд байгуулах ажлыг Хөдөө аж ахуйн Яам, Хөдөө аж ахуйн материал, техникийн хангамжийн ерөнхий газар цаг алдалгүй хийх шаардлагатай байна, 

Өвлийн засварыг нарийн зохион байгуулж. тариалалтын бүх техникийг ажилд бэлэн болгох явдал тариа ногооны арвин их ургац авч, хүнсний зорилтот Программыг хэрэгжүүлэхэд онцгой ач холбогдолтой хул сангийн болон тэжээлийн аж ахуй, нэгдлийн нам, захиргаа, инженер, эдийн засгийн байгууллага, албан бус хүч бололцоогоо шавхаж, шуурхай, дайчин ажиллах хэрэгтэй байна. 

