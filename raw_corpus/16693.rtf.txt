№103 (16693)      
1987 оны дөрөвдүгээр сарын 30
Сонгуулийн бэлтгэл

БНМАУ-ын аймаг, хот, сум, хороо, район, орон нутгийн хотын АДХ-ыг сонгох арван тав дахь удаагийн ээлжит сонгуулийг 1987 оны зургадугаар сарын 21-нд явуулахаар манай орон даяар нам, улс, олон нийтийн байгууллага, хөдөлмөрчид шургуу бэлтгэж эхэллээ. 

Төрийн байгууллагын сонгууль бол бух ард түмнийг хамарсан улс төрийн томоохон үйл явдлын хувьд төр, нийгмийг удирдахад хөдөлмөрчдийг өргөн оролцуулах, иргэдийн ардчилсан эрх хэрэгжих бодит биелэл төдийгүй олон түмний улс төр, хөдөлмөрийн идэвхтэй байр суурийг улам бүр бэхжүүлж, ард нийтээр төрөлх хайрт МАХН, ардын төрөө улам бат нягтаар тойрон хүрээлж, намын боловсруулсан зөв мэргэн бодлого, шийдвэрийг халуунаар дэмжин хэрэгжүүлэхэд бэлэн байдгийн тод томруун илрэл болдог уламжлалтай билээ. 

Намын эдийн засаг, нийгмийн бодлогыг хэрэгжүүлэх, үйлдвэрлэлийн үр ашиг, ажил, бүтээгдэхүүний чанарыг дээшлүүлэх нийгмийн амьдралын салбар бүрт сахилга, дэг журам, зохион байгуулалтыг бэхжүүлэх, төлөвлөгөөт зорилтыг ханган биелүүлэхэд сонгуулийн кампанит ажил томоохон түлхэц болдог юм. Социалист ардчиллыг хөгжүүлж улс төр, аж ахуй, нийгэм, соёлын байгуулалтыг удирдахад төрийн эрх барих төлөөлөгчдийн байгууллагын үүрэг роль улам бүр өсөн нэмэгдэж байгаа нөхцөлд энэ удаагийн сонгууль явагдах болно. 

Нөхөр Ж. Батмөнх Ардын Их Хурлыг сонгох 11 дэх удаагийн сонгуулийн 46 дугаар тойргийн сонгогчидтой хийсэн уулзалтын хурал дээр үг хэлэхдээ << . . . манай нийгэм төрийн байгууллын улс төрийн үндэс болсон төрийн эрх барих төлөөлөгчдийн байгууллагуудын депутатуудын хурлын үйл ажиллагааг улам боловсронгуй, илүү үр нөлөөтэй. . . >> болгохыг онцлон заасан нь Ардын депутатуудын хурал, депутатууд төдийгүй засаг төрийн нийт байгууллагын үйл ажиллагааны чиглэл удирдамж болж байна. 

Ардын депутатуудын хурлын үйл ажиллагааг боловсронгуй болгоход төрийн сонгууль угтсан олон талт ажил онцгой нөлөөтэй бөгөөд БНМАУ-ын Үндсэн хууль, сонгуулийн дүрмийн заалтын дагуу сонгуулийи бэлтгэл ажлыг орон даяар далайцтай зохиож, арга барилын дэвшилттэй ололтоор зэвсэглэж, сонгуулийн бэлтгэлийг үзэл суртлын талаар хангах нь нам, төрийн байгууллагын онцгой анхааралд байх ёстой. Аливаа хариуцлагагүй явдал. тухайлбал тойргийг албан газраар байгуулах, нэг хүнийг хоёр тойрогт сонгуулах, сонгуулийн болон тойрог, хэсгийн комиссыг дүрмийн дагуу байгуулахгүйгээр гүйцэтгэх захиргаа шууд батлах, эсвэл гүйцэтгэх захиргааны ажилтан нараар бүрдүүлэн байгуулах, ухуулах байрыг хугацаа хожимдуулж нээх. тэнд хийх ажлыг ор нэр болгон хэлбэрдэх зэрэг дутагдал гарах ёсгүй гэдгийг сонгуулийи кампанит ажил зохион байгуулах явцад хатуу анхаарах ёстой. 

Сонгуулийн дүрэмд заасан ёсоор тойрог, хэсгийн комиссыг байгуулах, тэдгээрийг хуулиар олгосон бүрэн эрхээ хэрэгжүүлэх бүхий л нөхцөлөөр хангах, зохиох ажлыг сонгогч нарт өргөн мэдээлж байхын зэрэгцээ сонгуульд бэлтгэх явцад хөдөлмөрчдөөс гарсан санал хүсэлтэд соргог хангаж, цаг тухайд нь шуурхай арга хэмжээ авч байвал зохино. Сонгуулийн хэсэг, сонгогчдын нэрсийн жагсаалтыг хугацаанд нь бүрэн гүйцэд үнэн зов гаргаж, сонгогчдод танилцуулах асуудал социалист төрийн ардчиллын хамгийн наад захын үзүүлэлт бөгөөд сонгуулийн системийн жинхэнэ ардчилсан шинж чанарыг харуулах нэг бүрэлдэхүүн хэсэг юм. 

Ардын хурлын депутатад улс төр, ажил хэрэг, хувийн шинж чанараараа шалгарсан, сонгогчдын итгэл найдварыг бүрэн хангаж чадах ажилчин анги, хоршоолсон ард, хөдөлмөрийн сэхээтний шилдэг тэргүүний хүмүүсийн нэрийг дэвшүүлэх ажил орон нутгийн төрийн эрх барих байгууллагын сонгуулийн кампанийн хамгийн гол зүйл мөн. Депутатад сонгохоор нэрийг нь дэвшүүлсэн хүний улс тор, ажил хэргийн болон хувийн зан чанарын талаар хөдөлмөрийн хамт олон, сонгогчид нөхөрсгөөр илэн далангүй хэлэлцэх нөхцөл бололцоогоор хангаж, сонгуулийн өмнөх уулзалтын хурлыг ажил хэрэгчээр зохион байгуулахад нам, захиргааны байгууллагууд сайтар анхаарах ёстой. Сонгуульд бэлтгэх ажлын явцад манай нам, төрийн дотоод, гадаад улс төрийн бодлого, БНМАУ-ын Үндсэн хууль, бусад хууль дүрэм, сонгууль угтсан ажлын ололт амжилт, ардын төрийн ардчилал, монгол, зөвлөлт болон ах дүү социалист орнуудын найрамдал, хамтын ажиллагаа, тэдний энх тайванч санал, санаачилгыг олон түмэнд өргөн ухуулж танилцуулах үзэл суртал, соёл гэгээрлийн системтэй ажил зохиох нь зүйтэй юм. 

Сонгууль угтаж зохиох ухуулга, сурталчилгааны ажлын арга хэлбэр, зохион байгуулалтыг боловсронгуй болгож, улс орны өнөөгийн зорилттой нягт уялдуулан бүтээлч, нөхөрсөг, ил тод уур амьсгалд өрнүүлэх нь зүйн хэрэг. Энх удаагийн сонгуулиар ухуулах байрыг сонгууль болохоос гучин хоногийн өмнө нээх тул ухуулагчаар мэдлэг, дадлага сайтай хүмүүсийг одооноос сайтар бэлтгэж, үндсэн ажлаас нь чөлөөлж дагнуулан ажиллуулах шаардлагатай байна. Сонгуулийн үеийн ухуулгын чанар, үр нөлөөг дээшлүүлж хамрах хүрээг өргөтгөх зорилгоор ухуулах байрыг хүн амын байршлыг оновчтой харгалзан суурин болон явуулын хоёр ч хэлбэрээр зохион байгуулж болох юм. 

Сонгогчдыг сонгуульд бүрэн оролцуулах, ялангуяа сонгуульд анх удаа оролцох залуучуудын дунд зохиох улс төр, хүмүүжлийн ажлыг ихээхэн анхаарах хэрэгтэй юм. Сонгуульд бэлтгэх үеэр төрийн эрх барих байгууллагуудын ажил, ард түмний бүрэн эрхт төлөөлөгч - депутатуудын үйл ажиллагаа, тэдэнд сонгогчдоос өгсөн захиа даалгаврын хэрэгжилтийн байдалд бодитой ажил хэрэгч дүгнэлт өгч, дутагдлыг арилгах, ололтыг бататгах арга замыг тодорхойлоход анхаарал тавих нь зүйтэй юм. 

Орон нутгийн АДХ-ыг сонгох ээлжит сонгууль угтсан ажлыг 1987 оны эхний хагас жилийн төлөвлөгөөт зорилтыг хугацаанд нь биелүүлэх, давуулан биелүүлэх, их Октябрийн ойг тодорхой амжилтаар угтах уриан дор улс төр, үзэл суртлын өндөр түвшинд зохион явуулах нь нам, төр, олон нийтийн байгууллага, нийт сонгогч олны эрхэм чухал зорилт мөн. 

