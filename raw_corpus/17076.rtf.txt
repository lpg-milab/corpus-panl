М<<Ш (17076)    
1988 оны долдугаар сарын 20.    
Намын хурлын хэлэлцэх асуудал

Намын анхан шатны байгууллагууд хурлаараа коммунистуудын ажлын тайланг сонсож үнэлэлт дүгнэлт өгч байгаа нь тэдний хариуцлагыг өндөржүүлж, манлайлах ролийг дээшлүүлэхэд чухал нөлөө үзүүлдэг болж байна. 

Намын хурлаар аж ахуйг удирдах удирдлагыг боловсронгуй болгох, нөөц бололцоог дайчлан ашиглах, үйлдвэрлэлийн үр ашиг, чанар дээшлүүлэх зэрэг намын эдийн засгийн бодлогыг хэрэгжүүлэх асуудал хэлэлцэх нь өргөжиж байна. Тухайлбал Сэлэнгэ, Төв, Булган аймгийн олон сум, сангийн аж ахуйн намын байгууллага аж ахуйн үйл ажиллагаанд чекийн хяналт нэвтрүүлэхийн өмнө коммунистуудынхаа хурлаар хэлэлцүүлж, тодорхой шийдвэр гарган биелэлтийг зохион байгуулснаар үр дүнд хүрч байна. 

Гэвч намын олон байгууллага бүх гишүүдийнхээ хурлаар цаг үеийн шаардлагыг тусгасан чухлын чухал асуудлыг сонгон авч буурь суурьтай ажил хэрэгч хэлэлцэхийн оронд ач холбогдол багатай аар саар, хэт ерөнхий эсвэл бусдын хийх ёстой ажил, асуудлыг шүүрэн авч хэлэлцэх нь цөөнгүй байна. 

Олонхи аймгийн сум, хөдөө аж ахуйн байгууллагуудын намын үүрийн хурлаар төл хүлээн авах, мал оторлох, хадлан бэлтгэх, тарна хураах, өвлийн бэлтгэл хангах зэрэг мал аж ахуй, газар тариалангийн үйлдвэрлэлийн цаг үеийн кампанит ажлын тухай жил тутам тогтмол, сард дахин давтан хэлэлцэж, өмнөх жилийнхээсээ онцын ялгаагүй тогтоол, төлөвлөгөө батлан гаргадаг боловч хэр нь хөдөөгийн хөдөлмөрчдийн идэвх зоригийг өрнүүлэх хөшүүрэг болж чадахгүй өнгөрч байна. 

Төв аймгийн хүнсний үйлдвэрийн намын үүр өнгөрсөн онд бүх гишүүдийнхээ нэг удаагийн хурдаар өвлийн бэлтгэлийн дутууг гүйцээх тухай асуудал хэлэлцэж, мод түлээ татан авах, цонх, хаалга дулаалах тухай шийдвэр гаргаж байсан нь хэтэрхий хэлбийж аж ахуйн ажлыг шүүрч, намын хурлын нэр хүндийг шууд бууруулсан хэрэг юм. 

Намын байгууллагууд хурлаар хэлэлцэх асуудлаа жилийн эхэнд тоймлон төлөвлөж байгаа нь хэтийн чиглэл тогтоох сайн талтай ч цаг үеийн тулгамдсан чухал асуудлыг авч үзэх, шуурхай хэлэлцэж шийдвэрлэхэд муугаар нөлөөлдөг баримт ч байна. Байгааг, ч хот, районы нэлээд намын хороод намын анхан шатны байгууллагуудынхаа хурлаар хэлэлцэх асуудлуудын чиглэлийг зааж тогтоол өгдөг нь нэг сэдвээр олон давтан хуралдах, өөрсдийнхөө төлөвлөсөн амин чухал асуудлыг орхиж арга буюу дээрээс заасныг давтан ярихад хүргэж, намын байгууллагын бие даасан ажиллагааг боогдуулж байгаа дутагдал мөн. 

Намын анхан шатны байгууллагууд тухайн хамт олны шийдвэрлэвэл зохих амин чухал зорилтыг үндэс болгон коммунистуудын санал авах замаар хурлаар хэлэлцэх асуудлаа зөв сонгож, түүнээ хэлэлцсэн шиг хэлэлцдэг байх ёстой. 

<< . . . Шинэчлэлийн бодлогыг хэрэгжүүлэх гол хүч болсон хөдөлмөрийн хүмүүст намын бодлогыг хүргэж түүнийг анхан шатны байгууллага, үйлдвэр, аж ахуй, цех, бригадад хэрэгжүүлэх нөхцөлийг бий болгох нь шинэчлэл амжилттай явагдахын гол шалгуур мөн >> гэж МАХН-ын Төв Хороонд саяхан болсон нам, аж ахуйн идэвхтний зөвлөлгөөн дээр нөхөр Ж. Батмөнх цохон тэмдэглэж хэлсэн. Эдийн засгийн шинэчлэл өрнөж байгаа өнөө үед намын байгууллагын үзэл суртал, зохион байгуулалтын бүх ажил түүнд төвлөрөх учиртай. 

Төлөвлөлт, удирдлага, аж ахуйн механизмыг боловсронгуй болгох, аж ахуйн дотоод тооцоо нэвтрүүлэх, байгууллага, хамт олны бие даасан үйл ажиллагааг хангах, өөрөө өөрийгөө санхүүжүүлэх, ажил, үйлчилгээ, бүтээгдэхүүний чанарыг дээшлүүлэх зэрэг шинэчлэлийн амин чухал асуудлуудыг төрийн байгууллагын онцлогт тохируулан намын хамт олноороо судалгаа дүгнэлт сайтай хэлэлцэн, шийдвэрлэх арга замыг зөв тодорхойлох нь намын хурлын чухал үүрэг юм. 

Хөдөө аж ахуйн үйлдвэрлэлд ажилладаг намын байгууллагууд мал аж ахуйг зогсонги байдлаас гаргах, газар тариалангийн үйлдвэрлэлийг эрчимжүүлэх чухал арга болж байгаа зардалд чекээр хяналт тавих, хамт олон, гэр бүлээрээ ажил, үйлдвэрлэлийг гэрээлэх, түрээслэх зэрэг цоо шинэ ажлыг өрнүүлэхэд намын хурлын анхаарлыг төвлөрүүлэх хэрэгтэй. 

Шинэчлэл нь зөвхөн эдийн засгийн хүрээгээр хязгаарлагдахгүй шинжлэх ухаан, соёл, боловсрол, эрүүлийг хамгаалах зэрэг бүх салбарт явагдаж байгаа нь тэдгээрт ажилладаг намын анхан шатны байгууллагуудын хурлаар хэлэлцэх асуудлын голыг ч мөн нэг адил түүнд төвлөрүүлэхийг шаардаж байна. 

Эдийн засгийн шинэчлэлийн явцад бий болж байгаа шинэ нөхцөл байдал хүний хүчин зүйлийг идэвхжүүлэх, хамт ол. он, хүн нэг бүрийн идэвх санаачилга. авьяас чадварыг оргилуулах ихээхэн бололцоог олгож байна. Энэ нь намын хурлаар үзэл суртал, хүмүүжлийн асуудал хэлэлцэхийг өргөтгөж, хүний тухай, хөдөлмөрчдийн ахуй, соёлын нөхцөлийг сайжруулах талаар анхааралтай авч үзэж байхыг зүй ёсоор шаардаж байна. 

Шинэчлэлд гол саад болж байгаа хүнд суртал гаргах, нүд хуурах, хэлбэрдэж ёс болгох, элдэв хууль дүрмээр хяхан хавчих зэрэг хөнөөлт хоцрогдлыг намын хурлаар байнга хэлэлцэж тэдгээрийг даван туулахад коммунистуудыг дайчлах хэрэгтэй. 

Шинэчлэлийн цаг үед хийж байгаа намын хурлууд нь зохион байгуулалт, арга хэлбэрийн хувьд цоо шинэ байдлаар ардчилал, ил тод байдал хэрэгжих уур амьсгалын бодит жишээ болох ёстой. 

Шинэчлэлийг хүн, тухайлбал ажилчин, малчин, үйлдвэрлэлийн үндсэн нэгж цех, тасаг, суурь фермд гардан хэрэгжүүлэх болно. Иймд намын ажил бас тэнд төвлөрч, жинхэнэ үйлдвэрлэн бүтээгчид шинэчлэлийг яаж ойлгож, хэрхэн хэрэгжүүлж, урьдахиас юу өөрчлөгдөж, хүний амьдралд ямар шинэ зүйл, ашиг өгөөж нэмэгдэж байгааг нарийвчлан судалж шинжлэн сайн арга туршлага, эхлэл санаачилгыг дэмжин хөгжөөх, саад тотгор гох дэгээг арилгахад намын гишүүд, боловсон хүчин, хөдөлмөрчин олны хүч анхаарлыг дайчлан төвлөрүүлэх ажлыг эргэлт буцалтгүй хийх хэрэгтэй. Үүнд намын хурлын үр нөлөө үнэхээр их юм. 

