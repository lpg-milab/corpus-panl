№ 53 (16330)              
1986 оны гуравдугаар сарын 2.
ЭНХ ТАЙВНЫ ТУНХАГ

Дэлхийг зэр зэвсэггүй болгож, ард түмэн бүр хөгжлийн зам, аж төрөх ёсоо чөлөөтэй сонгон авдаг дэлхийг цогцлон байгуулах нь манай эрхэм дээд зорилго мөн. Энэ бол коммунист үзэл суртал, түүний зан суртахууны нягт зүйлийн энэрэнгүй ёсны илрэл мөн. Тиймээс цөмийн дайн гарах аюул, зэвсэглэлээр хөөцөлдөхийн эсрэг, бүх нийтийн энх тайвныг сахин хамгаалж, бэхжүүлэхийн төлөө тэмцэл олон улсын тавцанд намаас цаашид явуулах үйл ажиллагааны гол чиглэл хэвээр байх болно. Энэ бодлогоос өөр зам байхгүй. . . >> гэж ЗХУКН-ын XXVII их хурлын индэр дээрээс ЗХУКН-ын Төв Хорооны ерөнхий нарийн бичгийн дарга нөхөр Михаил Горбачевын хэлсэн үгийг даян дэлхийн шударга хүн бүр сэтгэл догдлон, туйлын баяр талархалтайгаар сонслоо. 

Зөвлөлт Холбоот Улсын Коммунист Намаас Октябрийн хувьсгалын ялгуусан үйл хэрэг, Лениний мөнхийн сургаалыг орчин үеийн ээдрээтэй нарийн, олон талтай, зөрчлөөр дүүрэн түүхэн нөхцөлд нэр төртэй, бүтээлчээр үргэлжлүүлэн хэрэгжүүлэхдээ үндэсний хязгаарлагдмал хүрээнд биш, харин өөр хоорондоо нягт уялдаатай олон улсын уйл явдлын амьд холбоонд, дэлхий дахины өргөн хүрээнд, хүн төрөлхтний нийт хөгжлийн амьд үйл явцын диалектик холбоонд шинжлэх ухааны үндэстэйгээр улс төр, нийгмийнхээ бодлогыг боловсруулсныг нөхөр М. Горбачевын дээр иш татсан гүнзгий утгатай үгнээс дэлхий дахин бат ноцтой ойлгож байна. 

ЗХУКН-ын Төв Хорооны ерөнхий нарийн бичгийн дарга Михаил Сергвевич Горбачевын тавьсан ЗХУКН-ын Төв Хорооны Улс төрийн илтгэл онцгой үнэтэй, асар өргөн ач холбогдолтой, маш чухал үзэл санаагаар нэвтэрхий байгаагийн дотор дайн ба энхийн асуудал, цөмийн дайн гарах аюул, зэвсэглэлээр хөөцөлдөхийн эсрэг, бүх нийтийн энх тайвныг сахин хамгаалж бэхжүүлэхийн төлөө тэмцлийн гол зангилгаа асуудлуудыг дорвитой авч үзсэн нь хойч ирээдүйгээ сайн сайхан байгаасай гэж мөрөөддөг хүн бүрийн анхаарлыг татлаа. 

Нөхөр Михаил Горбачевын их хурал дээр тавьсан илтгэлд манай эрин цагийн өнөөгийн шатны нөхцөл байдалд гүн гүнзгий шинжилгээ хийж, шинжлэх ухаан техникийн хувьсгалын үеийн нарийн түвэгтэй, олон талтай, эсрэг тэсрэг хандлага зөрчлөөр дүүрэн нөхцөл байдалд юуны урьд АНУ-ын империализм зэвсгээр хөөцөлдөхийг хэмжээ хязгааргүй гааруулсны гайгаар хүн төрөлхтөн цөмийн сүйрлийн шинж урьд хэзээ ч байгаагүй ноцтойтоор халз тулгарч ирсэн жам үед олон улсын аюулгүй байдлын бүх талыг хамарсан систем бий болгох санаачилгыг дахин хүчтэй дэвшүүлж түүний зарчмын үндсүүдийг тодорхойллоо. Энэ утгаараа ЗХУКН-ын XXVII их хурал дээр энх тайвны үйлсийн тухайд дэвшүүлсэн нөхөр М. Горбачевын үзэл санаа нь гүнзгий утгаараа бүх нийтийн түгээмэл ач холбогдолтой энх тайвны тунхаг юм. 

Олон улсын аюулгүй байдлын систем нь цэргийн салбарт дүрмийн болон ердийн дайн хийхээс татгалзах, цэргийн потенциалын түвшинг хатуу хяналттайгаар бууруулах, цэргийн бүлэглэлүүдийг татан буулгах, цэргийн төсвийг хувь тэнцүү адил хэмжээтэйгээр бууруулах улс төрийн салбарт: хөгжлийнхөө замыг ард түмнүүд бие даан сонгож авах бүрэн эрхийг хүндэтгэж, олон улсын хямрал, бүс нутгийн сөргөлдөөнийг улс төрийн аргаар шударга зохицуулах, улс гүрний хооронд итгэлцэл бэхжүүлж хил хязгаарыг халдашгүй дархан байлгах, олон улсын терроризмоос сэрэмжлэх зэрэг цогцолбор арга хэмжээ багтах юм. Мөн олон улсын аюулгүй байдлын системийн зарчмын үндсүүдэд хүний хүчин зүйл, нийгмийн асуудлыг ихэд анхааран үзэж эдийн засгийн салбарт эдийн засгийн талаар боож хавчих, хориг тавих явдлаас татгалзах, өр төлбөрийн асуудлыг шударгаар зохицуулах, дэлхийн эдийн засгийн шинэ дэг журам тогтоох, цэргийн төсвийг хорогдуулсны дүнд сулран гарах хөрөнгийг улс орнууд, ялангуяа шинэ тулгар хөгжиж буй орнуудын тусын тулд ашиглах зарчим боловсруулах сансрыг энх тайзны зорилгоор шинжлэн судлах тэрчлэн хүнлэг ёсны салбарт энх тайвны хамтын сурталчилгаа явуулах, үнэн зөв мэдээллийг нийтэд хүргэх, хүйс тэмтрэх, апартейд, фашизм болон бусад харгис үзэл номлолоор хүмүүсийг ялгаварлан гадуурхахыг үндсийг таслах, соёл урлаг, шинжлэх ухаан, анагаах ухааны салбарын хамтын ажиллагааны шинэ хэлбэрийг эрж хайж бэхжүүлэх зэрэг цогцолбор асуудлууд орох юм. Ийм үндэслэл нь ЗХУКН-ын Программын заалтаар урган гарсан бөгөөд нөхөр М. Горбачевын хэлснээр энэ нь ЗХУ-ын << гадаад улс төрийн санаачилгуудтай бүрэн дүүрэн уялдаж байгаа юм >> . Үүнийг удирдлага болгон энх тайвнаар зэрэгцэн орших явдлыг улс хоорондын харилцааны түгээмэл дээд зарчим болгохыг зорин тэмцэх болно гэж Михаил Горбачев илтгэлдээ тэмдэглэсэн байна, 

Орчин үеийн дэлхий дахины хөгжилд үнэхээр гүн гүнзгий өөрчлөлт гарсныг шинээр үнэлэн цэгнэж, шинэ маягаар сэтгэж, шинэ хандлага, арга барилаар ажиллах шаардлагатайг нарийн нягт тусгаж практик бодит алхмуудыг боловсруулж, дэлхий нийтийн өмнө ил тод, эрс шийдэмгий дэвшүүлэн тавьсан ЗХУКН-ын энх тайвны программ нь олон улсын үйл ажиллагаанд нааштай өөрчлөлт гаргахад эргэлт хийх томхон ач холбогдолтой юм. 

ЗХУКН хэлснээ хэрэгжүүлдэг, ам ажлын нэгдлийг бүрэн хангадаг түүхэн уламжлал ёсоороо газар дэлхий дээр энх тайван, аюулгүй байдлыг бататган бэхжүүлэх, дэлхийн бөмбөрцөг даяар ч, сансар хорвоод ч дайн дажин гаргуулахгүй, зэвсэглэлээр хөөцөлдүүлэхгүйн төлөө бүхнийг хийнэ гэдэг нь нийтэд илэрхий билээ. 

Манай нам, төрийн удирдагч Ж. Батмөнх ЗХУКН-ын XXVII их хурал дээр хэлсэн үгэндээ << ЗХУКН-ын Программд заасанчлан, Зөвлөлт Холбоот Улс улс түмний эх тайван, аюулгүй байдлын үйл хэрэгт хэлбэрэлтгүй байдгаа практик ажил үйлсээрээ нотолж байна. Үүнийг тус их хурлын баримт бичгүүд, нөхөр М.С.Горбачевын сүүлийн үед дэвшүүлсэн  ЗСБНХУ-ын их тайванч шинэ санал, санаачилга итгэл үнэмшилтэй харуулж байна. БНМАУ эдгээр санал санаачилгыг социалист хамтын нөхөрлөлийн ах дүү орон, манай гаригийн дэвшилт, энхийг эрхэмлэгч бусад хүчний хамт бүрэн дүүрэн сайшаан, шийдвэртэй дэмжиж байна >> гэж цохон тэмдэглэхийн хамт << Манай улс нийт Ази тивд найдвартай аюулгүй байдлыг хангаж, милитаризм, түрэмгийллийн хүчнийг давамгайлуулахгүй байхын тулд хүч чармайлтаа нэгтгэх гэсэн Зөвлөлт Холбоот Улс, социалист бусад орон, түүнчлэн тус бүс нутгийн энхийг эрхэмлэгч улс гүрний оновчтой саналыг тууштай дэмжиж байна>> гэж мэдэгдлээ. 

ЗХУКН-ын их хурлаас орчин үеийн дэлхий дахины гол тулгамдсан асуудалд мэргэн хариулт өгч, энх тайванч санал, санаачилга гаргасан нь социалист хамтын нөхөрлөлийн орон, коммунист, ажилчны нам, үндэсний эрх чөлөөний хөдөлгөөнийхний явуулж байгаа энх тайван, эрх чөлөө, нийгмийн дэвшлийн төлөв ариун тэмцэлд хүчирхэг түлхэц өгч, дэвшилт хүн төрөлхтнийг хамтын тэмцлийн иш онолоор зэвсэглэж өглөө. Олон улсын коммунист, ажилчны хөдөлгөөний хамгийн туршлагажин хатуужсан, шалгарсан отряд, социализмын тугч их Лениний намын хамтын оюун ухаанаар боловсруулан, нийт хүн төрөлхтний язгуур эрх ашгийг илэрхийлэн дэвшүүлсэн энх тайвны Программ нь эх дэлхийдээ, соёл иргэншилдээ хайртай хэн бүхний бодол санаа, хүсэл мөрөөдөлд яв цав нийцэж, энхийн төлөө ажил үйлсэд нь удирдамж, өнөө үеийнхээ амьдрах эрхийн өндөр дээд тунхаг болж байна. 

