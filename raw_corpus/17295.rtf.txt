ХЭРЭГЛЭХ СОЁЛ 

<< Эдэлж хэрэглэх нь Элбэг учраас баян Эрх мэдэл нь Бүрэн учраас жаргалтай >> гэж дөч, тавиад оны үеийн хэн бахархан дуулдаг байлаа. 
Тэр дууны утга санаа одоо хуучирч, сэтгэлгээнд үлдсэн хоцрогдол болжээ гэх эд хилсдэхгүй. 
Эдэлж хэрэглэх нь элбэг учраас баян гэж үзээд нэг удаагийн дайллага гэр орондоо хийх дээ бүтэн хонины мах чанаад баярхдаг хүмүүс одоо ч байна. 
Эрх мэдэл бүрэн учраас жаргалтай гэж үзээд үүргээ мартаж эрхээ хэтрүүлэн улсын хөрөнгөнөөс шинэ жилийн баяр тэмдэглэхэд зуу хүртэл мянган төгрөг ч зарчихдаг цаг байлаа. 

Манай улс жилдээ ашигласан үндэсний орлогын 63 орчим хувийг хэрэглээний фондод буюу хөдөлмөрчдийн хэрэгцээнд зарцуулж үйлдвэрлэсэн үндэсний орлогоо бүгдийг нь хэрэглэчихдэг. 
Жижиглэн худалдаалах гүйлгээгээр нэг өдөрт хүн амд 12,1 сая төгрөгийн бараа худалдаж байгаа нь 1960 оныхоос бараг тав дахин өссөн тоог дурдан бахархалтай үзүүлэлт гэж бид ярьдаг. 

Үйлдвэрлэл өндөр хөгжиж чадаагүй, өргөн хэрэглээний барааны гадаад зах зээлийн олдоц харьцангуй хязгаарлагдмал гэх мэт шалтаг тоочиж хэрэглээ хангагдахгүй байгаагийн хамаг бурууг улсад тохохыг оролдоод үнэндээ айл өрх бүр сарын орлогоо ам бүлийнхээ хэрэглээний соёл, хямгатай ухаалаг зарцуулах хэвшлийг ямар хэмжээнд байгааг анзаардаггүй хуучин сэтгэлгээг өөрчлөх хэрэгтэй болж байна. 
Бүтээгдэхүүнийг хэрэглэх, хадгалах, хэмнэх, орд хэмжээг тааруулах, ариглах, дахин, юмаар юм хийх соёл дутсанаас бид хичнээн их баялаг үрэгдүүлж, хичнээн их нөөц алдаж байна? 
Эзний муугаас гашилгасан сүү, ялзруулсан ногоо, чанарыг нь доройтуулсан түүхий эд хичнээн байгаа билээ? 
Худалдаа бэлтгэлийн Яамны харьяа нийтийн хоолны газруудад өнгөрсөн онд бүрэн бус мэдээгээр таван тонн гаруй хоолны үлдэгдэл гарсныг хүн амд өдөрт ногдож байгаа мах, махан бүтээгдэхүүнд шилжүүлэн тооцоолбол дунд зэргийн аймгийн төвийн хөдөлмөрчдийг нэг удаа хооллож болох хэмжээний нөөц үрэгдэж байгаа ажээ. 
Бусад газар, айл өрхөд үрэгдэж байгааг үүн дээр нэмж бодвол их тоо болно. 

Манай хөдөлмөрчид цайг нүдэж ариг гамтай хэрэглэдэг байсан уламжлалаа орхиж одоо хот суурин газарт хатуу цайг нүдэж гамтай хэрэглэдэг айл цөөхөн болжээ. 
Бас цай шаарлах, идээшлүүлэхийг ч хайхрахаа байжээ. 
Тэгсэн мөртлөө хөх цай, байхуу зэргийг хэрэглэж сурахыг чармайхгүй хий л голж шилж хэрэглээний хуучин зуршлаа ягштал баримтлах, эсвэл цагаан идээ, дотор махаар хүнсний зүйлээ арвижуулдаг ардынхаа сонгодог аргыг мартаж толгой шийрийг хаяж, сэхүүн зан гаргах, баярхах, нэрэлхэх, бийлэг болох гэж сав саваар нь хоол бэлтгээд илүүдлийг нь хайр найргүй асгадаг болжээ. 
Тэрчлэн хувцас хунараа тордож, угааж цэвэрлэх, сэлбэж засах түвэгшээж, хог руу хаяхыг л урьдал болгох, мөн оймс цойлдох, гутал загнах, тохой нөхөх мэтийг ад үзэж огоорох зохисгүй зан газар авсан нь баян чинээлгийн биш харин ч аж ахуйч бус, хэрэглээний соёл дутмаг байдлын илрэл мөн. 

Нийтийн хоолны газарт хүнсний бүтээгдэхүүн үрэгдэж хаягдаж байгаагийн нөгөө талын шалтгаан нь тогооч, үйлчлэгчдийн ажлын доголдолтой шууд холбоотой бөгөөд хүнсний зүйлийг хүний хэрэгцээ хангах аар хийж, хоолыг бага орцоор амт чанартай бэлтгэж чаддаггүй гээс болж байна. 

Он гарсаар эхний саруудад Улаанбаатар хотын   хүнсний их дэлгүүрт нийлүүлсэн эх орны үйлдвэрийн алимны чанамал, дотор махан хиамны амт чанарыг голж, үнэ өндөр, хэрэглэхэд тохиромжгүй гэж үзээд хүмүүс худалдан авахад хойргошиж, гүйлгээ муу байгаагаас Дэлгүүрийнхэн ажилчдадаа тулган худалдах, цайны газартаа хэрэглэх, үнийг нь хямдруулах мэтээр үлдэгдлийг нь ан дуусгажээ. 
Алим, хиам голж шилэх нь байтугай нэрлэж мэддэггүй байсан цаг саяхан. 
Гэтэл алимны чанамал, элдэв төрлийн хиамыг хийж сурч байгаа нь сайн хэрэг боловч ёсоор хандахгүй нэр хөөцөлдөж гологдол гаргаад үүнийгээ өөрсдөө голж давхар хохирол үүсгэсэн байх юм. 
Хэр хэмжээнээс хэтэрсэн зүйл нөөцөлж хураах, эсвэл хайр гамгүй үрлэгэн зан гаргах, шилэн ширвэх энэ бүхэн хэрэглээний соёл дорой байгаагийн, аж ахуйч, эдийн засагч сэтгэлгээ дутмагийнх юм. 
Хэрэглээ бол зөвхөн идэж уух, өмсөх зүүх хязгаарлагдах зүйл төдийгүй гэр орон сууц, нийтийн унаа, үзвэр, үйлчилгээ, ахуйн тоног төхөөрөмж, уур, ус, эрчим хүч өргөн хүрээтэй ойлголт юм. 
Тэр ч байтугай байгаль эхээсээ авдаг жимс, мөөг, самар, эмийн ургамал, мод түлээ, цэцэг навч цөм л хэрэглээнд хамаарч, хүнээс үүнийг ашиглах соёлыг улам дээшлүүлэхийг шаардаж байдаг билээ. 
Байгалиас хэрэглэх соёл дутмагийн балгаар биднийг хүрээлэн байгаа орчин хохирч, сүйрэх эд ч хүрч болно. 
Хэрэглээний соёлын хоцрогдол гажуудал нь архидан согтуурах, мансууруулах элдэв бодист шохоорхож эрүүл мэндээ хөнөөх, тамхи татаж насаа богиносгох зэргээр илэрдэг нь хэний ч мэдээж зүйл. 
Манай хүмүүсийн архи, тамхины хэрэглээг авч үзэх хэтрүүлэх хандлага давамгайлж байгаа бөгөөд зөвхөн өнгөрсөн 1988 онд гэхэд л улсын хэмжээгээр 11024 хүн ууж согтууран эрүүлжигдэж, арван мянган хүн тутамд 33 гэмт хэрэг гарч, гэмт хэргийн 14 илүү хувийг согтуугаар үйлджээ. 

Хэрэглэх соёл төлөвшүүлэх ажил онцгой анхаарах шаардлагатай байгааг дээр дурдсан баримтууд харуулж байна. 
Манай хүмүүсийн зарим хэсэг нь зөвхөн хэрэглэгч байхыг эрмэлзэж, бэлэнчлэх сэтгэлгээнд автагдаж, бүтээгч байж баймаажин хэрэглэгч байх утгыг огоордог байна. 
Хэрэглээний соёл бол үнэн чанартаа хүмүүжлийн соёл, эдийн засгийн соёл юм гэдгийг онцгой ойлгох нь чухал байна. 

Хэрэглэж сурах тулд бас хийж сурах ёстой. 
Хийснээ ухаалаг хэрэглэх учиртай. 
Цагаан идээ боловсруулах, янз бүрийн хямд төсөр материал ашиглан төрөл бүрийн хоол, нарийн боов, хувцас хунар хийж сурах нь улсдаа их тус хүргэж, амь зуулгаа өөд нь татаж байгаа төдийгүй хэрэглээний соёлыг ч дээшлүүлэх эд тус хүргэнэ. 
Залуус, үр хүүхдээ хэрэглэх соёлд сургаж, хүмүүжүүлэх нь манай үзэл суртал, сургалт хүмүүжлийн ажлын нэг гол чиглэл байх ёстой. 


