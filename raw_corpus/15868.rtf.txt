№ 219  (15868)         
1984 ОНЫ ЕСДҮГЭЭР САРЫН 12.
ХОЛБООНЫ САХИЛГА

Социалист байгуулалтын явцад дэвшин гарч байгаа өргөн цар хүрээтэй, нарийн түвэгтэй зорилтыг шийдвэрлэх, улс ардын аж ахуйн салбарын ажлын уялдаа холбоог гүнзгийрүүлж, удирдлагыг шуурхай болгох, улмаар нийгмийн үйлдвэрлэлийн үр ашгийг дээшлүүлэхэд холбооны үйлчилгээ ихээхэн үүрэгтэй. Энэ нь холбооны салбарын ажилчин, ажилтнуудаас өндөр мэдлэг, мэргэжлийн сайн ур чадварыг төдийгүй онцгой хариуцлага, сахилга, шуурхай байдлыг шаарддаг. Чухам энэ шаардлагыг хангаснаар холбооны техникийг жинхэнэ мастерын ёсоор эзэмшиж, тэдгээрийн найдвартай бэлэн байдал, тогтвортой ажиллагааг хангаж чадна. 

Намаас сахилга, хариуцлагыг өндөржүүлэх асуудЛыг өнөөгийн шатны хамгийн чухал зорилтын нэг болгон дэвшүүлж, эн талаар их ажил хийж байна. Энэ ажлын үр нөлөөг дээшлүүлэхийн тулд холбооны салбарын ажилчин, ажилчид их зүйл хийх ёстой. 

Иймд сахилга, хариуцлагын тухай ерөнхий ярилгүй, ажлын байраа цэвэр тохилог байлгаж, хөдөлмөрчидтэй соёлч боловсон харилцаж, хөнгөн шуурхай үйлчилж, өндөр үр дүнд хүрч чадсан эсэхээр нь холбооны байгууллага, холбоочин бүрийн ажлыг үнэлбэл зохино. 

Сахилга, хариуцлагыг дээшлүүлэх талаар холбооны байгууллагын зохиож байгаа ажлыг чухам үүнд чиглүүлэх хэрэгтэй. Холбооны техник хэрэгслийг ямар ч нөхцөлд бэлэн байлгаж, үйлчилгээг тасралтгүй, чанартай явуулахад холбоочин бүрийн өндөр ухамсарт тулгуурласан хувийн сахилга чухал. Холбоочин сүр зөвхөн өөрт ногдсон төлөвлөгөө, нормоо биелүүлэхийн тулд Ийм, социализмын үеийн өндөр соёлтой иргэдийн байнга есөн нэмэгдэж байгаа холбооны эрэлт хэрэгцээ, шаардлагыг бүрэн дүүрэн хангахыг өөрийн гол зорилго болгон соёлч боловсон, шуурхай үйлчилгээг өдөр гутлын үйл ажиллагаасаа хэм хэлжээ болгон хэвших нь чухал байна. Өөртөө ийм өндөр шаардлага тавьж ажиллан амжилтад хүрсэн инженер, техникч, монтёр, кабельчин, залгагч, ялгагч, шууданч, цахилгаан мэдээний бичээч хот, хөдөөд олон бий. 

Ийм тэргүүний хүмүүс бүрэлдэн төлөвшиж байгаа нь сахилга, хариуцлагыг сайжруулахад чиглэсэн үзэл суртал, зохион байгуулалтын ажлын үр дүн юм. Тухайлбал ажилчдын хувийн сахилгыг дээшлүүлэх, идэвх санаачилгыг өрнүүлэх талаар онцгой анхаарч, тэдэнтэй нэгбүрчлэн ажилласны үрээр амжилтад хүрч байгаа Баянхонгор аймгийн холбооны газар, Улаанбаатар хотын радио, телефон ашиглалтын хороо, цахилгаан, шуудан холбооны газрын хот хоорондын ярианы болон цахилгаан мэдээний албаны О. Чанцалдулам, А. Баянсан ахлагчтай ээлж зэрэг ажил нь тогтмолжиж, зөрчил дутагдал сааталгүй ажилладаг байгууллага, цех, тасаг, бригад, нэгж олширсоор байна. 

Холбооны барилга угсралтын газар зэрэг байгууллагын хээрийн нөхцөлд ажилладаг бригадуудад сахилгын өдөрлөг зохиодог, залуу ажилчдыг ахмадуудтай багш шавийн гэрээтэй ажиллуулдаг зэрэг туршлагыг нийтийн хүртээл болгон агуулга, хэлбэрийг баяжуулах нь зүйтэй. 

Холбоочин бүр үүрэг хариуцлагаа бүрэн ухамсарлаж, эрхэлсэн ажилдаа нягт нямбай хандахгүй байгаагаас гадна ажлын байр, технологийн шат дамжлага бүрт тавих хяналт жигд бишээс шалтгаалан техникийн гэмтэл саатал гарч, байгууллага, хүмүүсийг холбоогоор гачигдуулах, радио, телефоны сонсгол муудах, буруу залгагдаж яриа холилдох, хэвлэл шуудангийн хүргэлтийн хугацаа, хуваарийг зөрчих, будлиантуулж саатуулах зэрэг дутагдал арилахгүй байна. Түүнчлэн үйлчлүүлэгчидтэй бүдүүлэг харилцаж гомдоох, танил тал харж үйлчлэх, эсвэл үйлчилгээг таслах хүлээлгэх зэрэг ноцтой дутагдал бас хараахан арилаагүйгээс хөдөлмөрчдийг хохироож, холбооны үйлчилгээний чанар, үр ашгийг бууруулж байна. 

Холбооны Яамны системд эн оны эхний хагас жилд ашиглах боломжит цагийн нийт фондын нэлээдийг хүндтэй биш шалтгаанаар ашиглаж чадсангүй. Эн нь ажил тасалснаас өдөр бүр 5 чөлөөтэй байснаас 17 сул зогссоноос 3 хүн ажиллаагүйтэй тэнцэх нөөц алдахад хүргэжээ. 

Холбоочдын мэргэжлийн ур чадварыг илтгэн харуулдаг чухал үзүүлэлтийн нэг болох аппарат төхөөрөмж, шугам, кабелийн гэмтлийг арилгах хугацааг богиносгон, үйлчилгээний доголдлын талаар хөдөлмөрчдөөс ирж байгаа гомдлын тоо сүүлийн жилүүдэд өсөх хандлагатай байгаад Холбооны Яам зарчмын дүгнэлт хийж, дутагдлын шалтгааныг задлан шинжилж, тэдгээрийг даруй арилгах дорвитой арга хэмжээ авах шаардлагатай байна. 

Холбооны шугам сүлжээ, техник хэрэгсэлд хийх төлөвлөгөөт урьдчилан сэргийлэх үзлэг үйлчилгээ, засварыг тогтмолжуулж, чанарыг нь сайжруулахын зэрэгцээ нэгэнт гарсан гэмтэл саатлыг шуурхай арилгах ажил инженер, техникийн ажилтнуудын анхаарлын төвд байнга байх ёстой. Гэтэл тоног төхөөрөмжийн гэмтэлтэй нэрийдлээр удаан хугацаагаар харилцаа холбоог саатуулдаг дутагдал Дорнод, Завхан, Хэнтий аймгийн холбооны газарт үзэгдсээр байна. Энэ мэт дутагдлыг холбооны газрын нам, захиргаа, олон нийтийн байгууллага анхаарч, үр нөлөөтэй ажил зохиох хэрэгтэй. Саяхан хуралдсан МАХН-ын Төв Хорооны ээлжит бус VIII бүгд хурал дээр МАХН-ын Төв Хорооны ерөнхий нарийн бичгийн дарга, БНМАУ-ын Сайд нарын Зөвлөлийн дарга Ж. Батмөнх, << Дэг журам, сахилгыг бэхжүүлэх нь түр зуурын кампанит ажил биш, урт хугацаанд хэрэгжүүлэх зарчмын чиг шугам мөн >> гэж онцлон тэмдэглэж хэлсэн билээ. 

Иймд социалист сахилгыг аугаа их бүтээн байгуулалтын төлөө ард түмний тэмцлийн хүчирхэг зэвсэг болгохын төлөө чиглэсэн зорилго бүхий системтэй арга хэмжээг манай нийт байгууллага, ялангуяа холбооны байгууллага бүтээлчээр хэрэгжүүлэх шаардлагатай байна. 

