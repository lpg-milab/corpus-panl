№96(16999)     
1988 оны дөрөвдүгээр сарын 21.
ЭРХ АШГИЙН НЭГДЭЛ

Улс нийгэм, хамт олны эрх ашгийн нэгдлийг хангах нь намын эдийн засгийн бодлогын гол зарчмын нэг мөн. Аж ахуйч биш ажиллагаа, тэгшитгэн хуваарилах буруу практикийг бүрэн арилгаж, нийгмийн захиалга, улсын даалгаврыг заавал биелүүлэх, үр ашгийг хэлбэрэлтгүй дээшлүүлэх замаар нийгэм, хамт олны эрх ашгийн нэгдлийг хангах ёстой. 

МАХН-ын XIX их хурал, Намын Төв Хорооны сүүлчийн бүгд хурлуудын шийдвэрийн дагуу социалист ардчиллыг хөгжүүлэх, удирдлагын захиргааны аргаас. эдийн засгийн. аргад тууштай шилжиж, хөдөлмөр, үйлдвэрлэлийг зохион байгуулах шинэ хэлбэрийг Нэвтрүүлэх, хамт олны санаачилга, бие даасан уйл ажиллагааг өргөтгөх явц улам гүнзгийрч байна. Хөдөлмөрийн хамт олон, хувь хүмүүсийн идэвхийг жинхэнэ ёсоор өрнүүлж, хамтын оюун ухаан, бүтээлч сэтгэлгээ, ур чадвараа чөлөөтэй нээн гаргахад нь туслах, нийгмийг удирдахад иргэн бүрийг идэвхтэй оролцуулах бодит нөхцөлийг бүрдүүлэхэд эдийн засгийн шинэчлэлтийн гол зорилго чиглэж байгаа юм. 

Шинэчлэлт нь юуны өмнө үйлдвэрлэлийн үндсэн нэгж үйлдвэр, аж ахуйн газарт хэрэгжих ёстой бөгөөд 1988 оноос эхлэн үйлдвэрийн газрууд төлөвлөгөөгөө өөрсдөө боловсруулан баталж, эдийн засгийн урамшууллын болон цалингийн фонд, нийгмийн асуудлыг шийдвэрлэх хөрөнгөө олж, бие дааж зарцуулдаг журам хэрэгжиж эхлэв. Хөдөлмерийн хамт олны өөрсдөө боловсруулан хэлэлцэж баталсан төлөвлөгөөг аймаг, хот, яам, тусгай газрын хэмжээгээр нэгтгэн БНМАУ-ын Ардын Их Хурлын чуулганаар баталсан улсын төлөвлөгөө, төсөвтэй зэрэгцүүлж үзэхэд 1988 оны зорилт бүрэн хэрэгжихээр төлөвлөгдсөн нь улс нийгэм, хөдөлмөрийн хамт олны эрх ашигт нийцэж байгаа хэрэг мөн. 

Өмнөх жилийн төлөвлөгөөтэй жишихэд VIII таван жилийн шийдвэрлэх онд үндэсний орлогын үйлдвэрлэл 5, 3 хувь, аж үйлдвэрийн цэвэр бүтээгдэхүүн 7 хувь, хөдөө аж ахуйн бүтээгдэхүүний орлого 6, 5 хувь, барилга угсралт 14, 6 хувь, нийт хуримтлалын хэмжээ 9, в хувь өсч, үйлдвэр, аж ахуйн газруудын ашгийн хэмжээ Ардын Их Хурлын чуулганаар батлагдсанаас дөчөөд сая төгрөгөөр нэмэгдэх болж байгаа нь төлөвлөлтийн шинэ журмын тодорхой үр дүн юм. 

Үйлдвэрийн газрын хамт олон хөдөлмөрийнхөө үр дүнг сонирхох, улс ардын аж ахуй, хүн амыг хэрэгцээт бүтээгдэхүүнээр бүрэн дүүрэн хангах, тэдгээрийг аль болох бага зардлаар үйлдвэрлэхийн төлөө ажиллах бодит нөхцөлийг төлөвлөлт аж ахуйн механизмын шинэчлэлт бүрдүүлж байгаа юм. Хэдийгээр эдийн засгийн шинэчлэлт нийгэм, хамт олны эрх ашгийн нэгдлийг хангахад шууд үйлчилж байгаа боловч аймаг, сум. албан байгууллагын эрх ашгаар явцуурдаг хуучирсан сэтгэлгээ ноцтой саад учруулж байна. 

Нийгмийн эрх ашиг, хамт олны сонирхлын нэгдлийг юуны өмнө улсын даалгавар, эдийн засгийн норматив, лимитээр дамжуулан эдийн засгийн аргаар хангах ёстой. Гэтэл Баян-Өлгий, Дорнод, Төв аймаг улсад мах бэлтгэх, Баян-Өлгий, Өмнөговь, Дорнод, Ховд аймаг ноос бэлтгэх, Архангай, Дорнод, Сүхбаатар аймаг арьс, шир Бэлтгэх даалгаврыг багасган төлөвлөжээ. 1988 онд хуримтлал бий болгох улсын даалгаврыг Хөнгөн үйлдвэрийн Яамны үйлдвэрүүд 7, 2 сая төгрөгөөр, Хөдөө алс ахуй, хүнсний үйлдвэрийн Яамны үйлдвэрүүд 2, 7 сая төгрөгөөр багасган, эрчим хүч, уул уурхай, хөнгөн аж үйлдвэрийн салбаРУУД хөдөлмөрийн бүтээмжийн түвшинг бууруулжээ. Хөнгөн үйлдвэрийн Яам, Нийтийн аж ахуй, үйлчилгээний Яам, Холбооны Яамны дүнгээр цалингийн фонд улсын төлөвлөгөөнд тооцоолсноос хэтрэхээр байна. Зарим байгууллага, аймаг, салбарын удирдлага амар хялбар биелэхээр төлөвлөгөөтэй ажиллахыг эрмэлздэг хуучин сэтгэлгээнээс бүрэн салаагүй, олгогдсон эрхийг нийгмийн сонирхолтой зохистой хослуулахгүй буруу эдэлж байгаагийн баримт энэчлэн илэрч байна. 

Аж ахуйг эрхлэн хөтлөх шинэ аргын нөхцөлд үйлдвэрийн газруудад ихээхэн эрх олгож байгаатай уялдан үйлдвэрлэл, технологийн болон хөдөлмөрийн сахилгыг бэхжүүлэх шаардлага улам өсч байна. Нийгэм, улсын сонирхлыг баримтлахын төлөө, улсаас хамт олонд итгэж олгосон социалист өмчийн төлөө, өөрийн үүргээ биелүүлэхийн төлөө хүлээх хариуцлагагүйгээр эрх байж болохгүй. 

Үйлдвэрийн газрууд аж ахуйн үйл ажиллагаагаа аж ахуйн тооцооны зарчимд тулгуурлан бие дааж үр бүтээлтэй хөтлөх, улс нийгмийн хэрэгцээг хангах, аж ахуйн гэрээгээр хүлээсэн үүргээ чанд биелүүлэх үүрэгтэй. Энэ оны нэгдүгээр улирлын төлөвлөгөөний гүйцэтгэлээс үзэхэд аж ахуйн гэрээний үүргийг бодолцсон. борлуулалтыг 50 гаруй үйлдвэр, аж ахуйн газар биелүүлээгүйн 80 шахам хувь нь Хөнгөн үйлдвэрийн Яам, Хөдөө аж ахуй, хүнсний үйлдвэрийн Яам, Эрчим хүч, уул уурхайн үйлдвэр, геологийн Яамны харьяа байгууллагад ногдож байна. Угсармал модон байшин, иж бүрэн гэр, барилгын шалны банз, цемент, зүсмэл зэрэг улсын даалгавартай бүтээгдэхүүнийг дутуу биелүүлсэн үйлдвэрийн газрууд алдагдлыг нөхөх тодорхой арга хэмжээ авч давшингуй ажиллах ёстой. Аж ахуйн саван, өндөг, мебель, модон эдлэл, зарим төрлийн гутал, сүү зэрэг өргөн хэрэглээний бараа, бүтээгдэхүүнийг дутуу нийлүүлж хөдөлмөрчдийн хэрэгцээг хохироолоо. 

Нөөц бололцоог тааруухан дайчилж, байгууллагын явцуу ашиг сонирхлыг урьдал болгож, тодорхой нэрийн бүтээгдэхүүнийг дутуу үйлдвэрлэж, төлөвлөгөө, гэрээний үүргийг таслах нь нийгэм, хөдөлмөрчдийн хэрэгцээнд бэрхшээл учруулах Z төдийгүй. тухайн хамт олны цалин, урамшуулал, мэдлийн фондын хөрөнгийг хомсдуулах уршигтайг ухамсарлаж ажиллах нь чухал байна. 

Хөдөлмөрийн хамт олон, аймаг, хот, аж ахуйн салбар бүр төлөвлөгөөг шахуу боловсруулж, түүнийгээ жигд биелүүлж, нөөц бололцоог илүү чадамгай дайчилснаар нийгмийн захиалгыг биелүүлж, байгууллага, хамт олны урамшуулал, үйлдвэрлэлээ хөгжүүлэх нийгмийн фондуудын хөрөнгийн хэмжээ арвижиж улмаар улс, хамт олны эрх ашгийн нэгдэл хангагдах билээ

