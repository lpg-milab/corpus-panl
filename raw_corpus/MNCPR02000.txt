Яагаад

-УИХ-ын гишҮҮн, МоАХ-ны дарга Х.Баттулга биЧиж байна- 
Би хонь шиг номхон байж чадсангүй Ноомой зан дорой зан хүлцлийг тэвчсэнгүй (Ардчиллын дууч С.Цогтсайхан агсны шүлгээс)
Түвдэд аймшигт харгислалыг явуулж, үндэстнээр нь хоморголон устгаж байгаа тухай бүхий л мэдээллийн хэрэгслээр сүүлийн үед мэдээлэх боллоо. Далай лам маш хүнд байдалд оров. Евро парламент асуудлыг нухацтай авч үзэн "Хятад, Түвдийн харилцаанд өөрчлөлт оруулахгүй бол Бээжингийн олимпийн наадамд хориг тавих хүртлээ тэмцэнэ" гэж анхааруулжээ. Шашин нэгт монголчууд бид дуулаагүй, сонсоогүй, үзээгүй, хараагүй дүр эсгэн таг суув. Дугар гэдэг нэгэн иргэн л энэ тухай дуугарав. Хүн амын 80 хувь нь шарын шашинтай гэдэггүй билүү. Европод хүн амын гуравхан хувь нь буддын шашинтай агаад түүн дотроо шарын шашин нь тодорхой хувь эзэлдэг. Шашин төрийг хослон барих үзлийг номлогч, шарын шашинг орой дээрээ залах хүсэлтэйгээ чангаар ярьж явдаг улстөрчид уг нь цөөнгүй байдаг сан. Саяхан л "Шарын шашин мандтугай" гээд улс төр хийж байсан ҮШН гэх нэртэй шинэ нам шүтдэг шашных нь өлгийд гаарч буй харгислалыг юу гэж үздэг юм бол? Яагаад таг суудаг юм бол? ЯАГААД. Гандан хийд нь ч дүлий дүмбэ оргив. Уг нь сав л хийвэл оройн дээд Далай багш минь гэж сүжирдэг сэн. Ядаж эх болсон зургаан зүйл хамаг амьтны төлөөх нинжин сэтгэлээ илэрхийлмээр юм. Лалын шашинтнууд шүтлэг нэгтэн нь хоморголон устгах бус зүгээр л сэтгүүлд шог зураг гарсан төдийд юу болж байлаа. Монголын шарын шашинтнууд бурхныг нь буудаж дэлбэлэхэд ч мэдээгүй царайлж, шүтлэг нэгтнүүдийг нь алахад ч дүмбэ оргив.Бас л ЯАГААД гэмээр. Саяхан улсын начин, Булган нутгийн хүү П.Ганбаяр харгис цагдаагийн гарт ид залуу 44 насандаа амиа алдлаа. Түүнийг эгнээндээ багтааж асан Монгол бөхийн холбооны удирдлага "Бид дуугүйгээр анхааралтай ажиглан харж байна" гэхээс өөр юм хэлсэнгүй. Амьд ахуйд нь "Холбооноос зохиож байгаа ажилд оролцохгүй бол, дуудсан цагт ирж барилдахгүй бол ..." гэхчилэнгээр огт дуугүй суудаггүй байсан сан. Өөд болохын цагт мөн л амаа хамхив. Булган нутгийн зөвлөл ч дуугарсангүй. Бөхчүүд маань ч дуугарсангүй. ЯАГААД тэр вэ. У.Хүрэлсүх улс төрийн шалтгаантайгаар шүүхээс ял авав. Түүнийг бага хүүхэд байхаас нь л улс төрд турхирч, ашиглаж "нохойд барьдаг модоо" болгож байсан нам нь таг дуугүй өнгөрлөө. Уг нь эсрэг өлсгөлөн, эсрэг жагсаал гээч юмыг МАХН түүнээс өөр "аавын хүүд" найдаж чадахгүй байсан үе бий биш билүү, Ху-чууд аа ? ! Үндэсний удирдагч гаргуунд нь гаргасан юм, яая гэхэв гээд амаа үдэв үү. Ноцтой зүйлийг хараад, сонсоод байгаа хэрнээ дуугүй байх нь яг юуны ч шинж юм бэ дээ. ЯАГААД ингэх ёстой гэж. Алтны дон үндэстнийг аюулын ирмэгт аваачиж, химийн хор хязгааргүйгээр дэлгэрчихээд байхад "Алт" хөтөлбөрийг зогсоох талаар цөөхөн хэдэн хүн, ТББ-ууд дуугарч байна. ЯАГААД. Бусад нь сонсоогүй царайлав. Алт тэвэрч байвал үхсэн ч хамаагүй юм уу, хаашаа юм. Малайзад амиа алдсан ид залуу монгол бүсгүйн хэргийг сонсоод, шогшроод л суухаас эмэгтэйчүүдийн эрхийг хамгаалдаг, чанга, чанга дуугардаг нөгөөх олон эмэгтэйчүүдийн байгууллага хаа байна. Хаа газар гүйлдэж, адлагдаж байсан траншейны хүүхдүүд гэнэт алга болоход бас л хэн ч дуугарсангүй. ЯАГААД. Хүүхдийн төлөө "За" энэ тэр гэж хэлээд, дууны клипэнд хүртэл хэн хүнгүй л инээд алдан тоглоод байгаагүй билүү. Зарим нэг мэдээгээр траншейны гэх хүүхдүүдийг хүний наймаа, эд эрхтний худалдааны түүхий эд болоод дуусч буй гэх. Одоо яах вэ. "Хотын утаа хорт хавдрын эх үүсвэр болдог" хэмээн утаа ихэссэн хоёр сарын турш амандаа үглэхээс бус чангахан дуугараад, шахаад хийлгэх зүрх байхгүй олон жил тойрно. Хотын дарга нар нь чихэнд нь хонх дуугарсан үед "ингэнэ, тэгнэ" гэж амлаад дуугүй болмогц өөр юм бодоод алга болчихно. Харин суудлынх нь тухайд ярьсан бол ч хэрэг өөрөөр мандах биз. Хонгорынхон хордоход хоёр гуравхан нь л үг дуулгаж, үлдсэн олонхи нь дуугүй суухын золиос болон ээлжээр нүд аньж эхэллээ. Жаргалант, Борнуурынхан ээлжээ хүлээж байна. Хор одоо бүр хотын төвд Богд Ар гэх байшингууд дунд илэрлээ. Бидний үе нэг иймэрхүү. Одоо түүхээ нэг сөхье. 1920 онд гамин цэргүүд Богд хааныг баривчлан гэрт нь хорьсон байна. Хааныг нь хорьчихоод байхад суллах нь битгий хэл, хэн ч, юу ч дуугарч чадахгүй байтал тэнэмэл, золбин орос цагаан цэргийн дарга Барон Унгерн гэгч ирж суллажээ. Түүх үргэлжилсээр 1933-1937 онд МАХН-д шүтэх бишрэх эрхээ боогдуулсандаа боссон олон мянган лам нарыг оросуудын зэвсэг, зааварчилгаагаар хядаж байхад ч чихгүй толгой болон сууцгаажээ.Монголчууд бид. Үр дүнд нь гэм зэмгүй 20 мянган лам нөгөө ертөнц рүү одож. Лоохууз, Сурмаажав, Аварзэд гээд жинхэнэ эх орончдыг цогтой үгээ хэлснийх нь төлөө хавчиж, яллаж, цөлж байхад бурууг нь мэдсээр хэрнээ хэн ч дуугарсангүй. ЯАГААД Д.Төмөр-Очир бусдын гарт зэрлэгээр хөнөөгдөхөд алуурчинг багцаалж байгаа хэрнээ таг дуугүй суусаар хэргийг мартагнуулсан гэдэг. Хань С.Нинжбадгар нь л хааяахан үнэнийг өчиж ярилцлага өгч байв. Гэвч саяхан өөд болсон. Ингэхэд БИД ЯАГААД ИЙМ ДУУГҮЙ ҮНДЭСТЭН БОЛЧИХОВ ОО. Тэртээ XIII зуунд л лав ийм байгаагүй бололтой. Тэмүүжингийн хайрт бүсгүй Бөртэг өс санасан мэргэдүүд ирж булаахад монгол овог, аймгууд нэгдэн нийлж, буцаан авч өгчээ. Энэ тухай Оросын нэрт эрдэмтэн Л.Н.Гумилев сэтгэл хөдлөн бичихдээ "Сайхан Еленагийн төлөө Трой хотыг эзэлсэн явдлаас хойш ийм уярам явдал гарч байгаагүй юм. Ганц хүүхний төлөө, эхнэрээ алдсан эрийн зовлонг нимгэлэх гэж дайнд мордохын тулд үндэстнээрээ нэгдэж чадна гэдэг гайхамшиг" гэжээ. Тэр цагт монголчуудад бусдын зовлон гэж байсангүй. Нэг нь нийтийн төлөө, нийт нь нэгийнхээ төлөө дуугарах төдийгүй дайтаж байлаа. Гэтэл... Ер нь монголчууд бид энэ мэтчилэн дуугарах газраа дуугарч, хэлэх зүйлээ хэлж явахгүй бол хонь шиг дүмбэ оргиод суух зуур захаас нь барьж аваад төхөөрөөд байх шинжтэй юмдаг аа. Оросын эдийн засаг үндсэндээ тогтворжуулах томоохон алхмууд хийснээр 1999 оноос хойш Дотоодын нийт бүтээгдэхүүн тогтмол өсч ирсэн. 2007 оны байдлаар ДНБ 8.1 хувьтай байсан. Эдийн засгийн өсөлт нь 7 хувьтай байна. 2000 оноос хойш эдийн засаг нь хамгийн хурдацтай өсч байгаа 10 орны нэгд тооцогддог болсон. "International Herald Tribune" (2008.03.30) Хятадын эдийн засгийг XXI зууны хамгийн үсрэнгүй хөгжиж буй эдийн засаг гэж үзэж байна. 2007 оны эцсийн улирлын байдлаар эдийн засгийн өсөлт нь 11.5 хувь байна. Өнгөрсөн онд үйлдвэрийн бүтээмж нь 18 хувиар, үйлдвэрийн орлого нь 30 хувиар нэмэгдсэн. Худалдааны баланс 280 тэрбум. Экспорт нь 26, импорт нь 21 хувиар өнгөрсөн онд өссөн. 
"Buziness week" (2008.02 сарын дугаар) 


