№311(16274)
1985 ОНЫ АРВАН ХОЁРДУГААР  САРЫН 27.
Өвөл цагийн бэлчээрийн хуаарь

Хүйтний эрч чангарч, цасан хучилга зузаарсан өдий үед хямгадаж нөөцөлсөн бэлчээр, түүнийг зүй зохистой нарийн хуваарьтай ашиглах нь мал аж ахуйг эрхлэх технологийн шийдвэрлэх хэсэг, мал сүргийг онд бүрэн оруулах маш чухал нөхцөл юм. Өвлийн улиралд малын тэжээлийн үндсэн бааз нь бэлчээр тул түүнийг ур өгөөжтэй ашиглах асуудал малчны хөдөлмөрийн сахилга, дэг журам, мал маллагааны зохион байгуулалтын шалгуур болж өгнө. Тэргүүний малчдын, үе уламжилж ирсэн баялаг туршлага, түүнчлэн судалгаа шинжилгээгүй ажлын үр дүнд бэлчээрийг нарийн хуваарь, ээлж дараатай ашиглах систем нэгэн бүрэлдэн тогтсон бөгөөд түүнийг тууштай мөрдсөнөөр бэлчээрийн багтаамжийг 20 - 50 хувь, малын ашиг шимийг 15 - 40 хувь хүртэл нэмэгдүүлэх боломжтой. 

Бэлчээрийг хуваарьтай ашиглах талаар Увс аймгийн Зүүнговь, Баян-Өлгий аймгийн Дэлүүн сум, Архангай аймгийн Жаргалант сум нэгдлийн Хоолтын бригадын малчид өвөрмөц сайн туршлага хуримтлуулж хүйтний улиралд ашиглах бэлчээрийг сонгон тохируулахдаа ямар төрлийн, хичнээн мал, хэдий хугацаагаар бэлчээж болохыг газар дээр нь нарийн тооцоолж, өвөлжөө, хаваржааны бүс нутгийг тогтоож, тэнд шаардагдах зүйлийг бүрдүүлж бэлтгэдэг болсон нь үр ашгаа хэдийнэ өгч байна. 

Суурь бүр өвөлжөөндөө буумагц бэлчээрийг ашиглах тодорхой хуваариар ажлаа зохицуулж, өвөл ашиглах бэлчээрийг алсын, ойрын, нөөц гэсэн хэсэгт хувааж, цаг агаар, малын байдалд тохируулан, сар, өдрөөр эрэмбэ дараатай ажиллах хэрэгтэй. Суурийн алсын бэлчээр нь өвөлжөө, хаваржаанаас таваас долоо, ойрын хоёроос гурав, нөөц нь гурваас таван км-ийн зайтай байхаар бодож, алсын бэлчээрт өвлийн эхнээс тарга тэвээрэг сайтан нийт сүрэг, ойрынход нэмэгдэл тэжээл авдаг тарга хүч муутай мал, саалийн үнээ, унааны морийг адгуулан бэлчээхээс гадна цас бага унадаг, нөмөр дулаан газрын хэсэг бэлчээрийг цагийн бэрхэд ашиглахаар нөөцөлж байх нь зайлшгүй хэрэгтэй юм. 

Хуваарьт бэлчээрээ ч гэсэн дотор нь бас л тодорхой эрэмбэтэй ашиглахын тулд өвөлжөөнд буух даамлыг хашаанаас гаргаж бэлчээх, эргүүлж хотлуулах зорилгоор хоёроос гурван чиглэлийн сөрөг чийр зам гаргаж, мал бэлчээрт гарах, ирэх замдаа ойрын буюу нөөц бэлчээрт орж, хуваарьгүй идэж талхлахаас сэрэмжлэн нарийн дэгтэй, захаас нь эхлэн дотогш хумих аргаар ашиглавал зохино. Алсын бэлчээрийг мал төллөх үе хүртэл ашиглаад ойрынход шилжиж, бог малыг хотноос гурван км-ээс холгүй, өдөрт зургаагаас найман цаг идэшлэхээр тооцоолж, бүх бэлчээрийн 18 - 20 хувийг ойрын бэлчээр болгон тогтоож, малаа байнгын хариулгатай байлгах нь зүйтэй юм, 

Бзлчээрийг хуваарьтай ашиглах арга технологи, түүний ач холбогдлыг сум, бригадын удирдах хариуцлагатан, мал аж ахуйн мэргэжилтэн, малчид сайн ойлгож, их ярьдаг боловч хэрэгжүүлэх талаар дутмагаар барахгүй бэлчээрийг хуваарь, дараалалгүй эмх цэгцгүй ашиглаж, талхлан дагтаршуулж, мал төллүүлэх үед бэлчээргүйдэх, тэжээл хомсдож малаа зутраах, өвлийн жин хүйтнээр нүүж, нутаг сэлгэхийн аргагүйд хүрч, мал хорогдуулахад хүргэдэг дутагдал нийтлэг байна. Хөдөө аж ахуйн нэгдэл, сангийн аж ахуй, тэжээлийн аж ахуй бүрт аж ахуйн дотоод газар зохион байгуулалтыг тодорхой болгож, улирлаар ашиглах, нутгийн заагийг тогтоож мөрдөхийн хамт суурь бүрийн өвөл, хаврын ашиглах бэлчээрийг ахмад малчин, мал аж ахуйн мэргэжилтний оролцоотойгоор тодорхойлж, хуваарь, дараалал журмыг ягштал хэрэгжүүлэх талаар орон нутгийн нам, захиргааны байгууллага санаачилгатай, судалгаатай, нарийн хяналттай ажиллах хэрэгтэй байна. Мал ая ахуйн суурьд бэлчээрийн хуваарь, ашиглах дарааллын зураглалыг сум, бригадын мал аж ахуйн мэргэжилтний тусламжтайгаар цаг агаарын байдал, ургамлын гарц, цасны байдлыг харгалзан. боловсруулан гаргаж мөрдүүлбэл зохино. Зураглал, хуваарь хийхдээ малын олон цөөн, төрөл, нас хүйсний байдлыг харгалзахын хамт ус хужраар хангах бусад шаардлагатай нөхцөлийг сайн бодолцож уялдуулан зохицуулах ёстой. 

Гаднын аймаг, суманд отроор өвөлжих суурьд бэлчээр олгох, очсон газрын бэлчээрийг нарийн хуваарьтай ашиглуулах асуудал ч хараанаас гарахгүй байвал зохино. Баянхонгор, Сүхбаатар, Дундговь, Завхан, Өмнөговь зэрэг нэлээд аймгийн 2000 гаруй суурийн сая гаруй мал өөр аймаг суманд энэ жил өвөлжиж байна. Гаднаас оруулж мал өвөлжүүлж байгаа аймаг, сумын малын бэлчээрийг хүндрүүлэхгүй байх, орж өвөлжих суурийн малчдыг зутраахгүй, мал сүргийг онд тарган оруулахад аль аль талаасаа ажил хэрэгчээр анхаарч, шаардагдах бүх арга хэмжээг авч хэрэгжүүлэхэд орон нутгийн нам, захиргааны байгууллага хуч гаргах ёстой. Өөр аймаг, сумын өвөлжөө, хаваржааны бэлчээр нутгийг хүниймсэг сэтгэлээр эмх цэгцгүй, хуваарьгүй, зоргоороо тахчих, бог малын бэлчээрт бод мал оруулж давтаж хомсдуулах зохисгүй байдал гаргагчидтай хатуу тэмцэж, бэлчээрийн хуваарь, мал маллагааны технологи, хөдөлмөрийн сахилга зөрчсөний нь хувьд хариуцлага хүлээлгэж байвал зохино. 

МАХН-ын Төв Хорооны XI бүгд хурлаас хөдөлмөрийн сахилга, дэг журам, зохион байгуулалтыг сайжруулах тухайд өгсөн заалт бол малчдын хувьд бэлчээр ашиглах хуваарь баримтлах, мал маллагааны технологийг мөрдөхтэй шууд холбогдох ёстой учраас суурь, хэсэгт энэ талаар богино хугацаанд шалгалт үе үе хийж, илэрсэн дутагдлыг цаг алдалгүй арилгахад захиргаа, аж ахуй, хяналтын байгууллагын хүчийг чиглүүлэх хэрэгтэй. 

Бэлчээрийг эртээс ариг гамтай, хуваарь, дэс дараатай ашигласан аж ахуй, бригад, суурь өрх өнтэй тавтай өвөлжиж, хаврын хахир хатуу улирлыг хохиролгүй даван туулах нөхцөл бололцоотой болно гэдгийг малчин, хөдөлмөрчдөд сайтар сурталчлан ойлгуулах, бэлчээр ашиглалтад дэг журамгүй тооцоогүй хандаж, урсгалаар нь тавьдаг дутагдлыг арилгах талаар орон нутгийн нам, захиргаа, аж ахуйн байгууллага ажил хэрэгч арга хэмжээ авч байвал зохино. 

