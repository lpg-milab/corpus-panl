Цай бол усны дараа орох дээд зэргийн ундаа юм

Шри Ланк улс цайгаар алдартай. Тус улсын шилдэг бүтээгдэхүүн болох "Импра" цайг манайхан ч таашаан уугаад олон жилийг үджээ. Тэгвэл энэ өдрүүдэд "Импра" цайны Монгол Улс дахь албан ёсны төлөөлөгч "Зээст" компанид төлөөлөгчид иржээ. Төлөөлөгчдийн нэг болох "Импра" цайны олон улсын маркетингийн менежер Прабаш Комбалавитанатай уулзаж цөөн хором хөөрөлдсөн юм. Тэрбээр манай улсад худалдаалж буй цайны дэлгүүрийн үйл ажиллагаатай танилцаж буйтай таарсан билээ. 
-Та манай улсад хэд дэх удаагаа зочилж байна? -Танай сайхан оронд хоёр дахь жилдээ ирлээ. Их сайхан орон санагдсан. Эрс тэрс уур амьсгалтай, хүмүүс нь эелдэг харьцаатай. Ер нь л анх буухад ямар сэтгэгдэл төрсөн энэ удаад ч яг тэр хэвээрээ л байна. -Энэ удаад ямар ажлаар ирэв? -Манай Шри Ланк улсын "Импра" цайг борлуулдаг "Зээст" компанийн үйл ажиллагаатай танилцах, цайны борлуулалт ямар түвшинд байгааг судлах, танилцах зорилготой ирсэн л дээ. Ер нь Монголын зах зээл харьцангуй жижиг. Гэхдээ манай төв компаниас борлуулагч газрууддаа заавал очиж танилцах журамтай байдаг. Нэг төрлийн цай зарж байсан ч чанар, баталгаа зэрэгт нь анхаарал тавьж ажилладаг юм. Үүгээрээ "Импра" цай дэлхийд тэргүүлэгч болж чадсан. -Та Шри Ланк дахь цайны үйлдвэрээ товч танилцуулаач? -Шри Ланк улс бол дэлхийд цайгаараа алдартай. Олон төрлийн цай үйлдвэрлэж, дэлхий дахинд түгээж байна. Манай "Импра" цайг 1994 онд худалдаанд гаргасан. Энэ цагаас хойш тасралтгүй үйлдвэрлэж байгаа. Худалдаанд гарснаасаа зургаан жилийн дараа буюу 2000 онд Шри Ланк улсын хамгийн шилдэг экспортлогч байгууллага болсон удаатай. Мөн 2001 онд энэ шагналаа ахин хүртэж, дөрвөн алтан медаль хүртсэн амжилт гаргаж байлаа. Ер нь Шри Ланкад 300 гаруй цайны үйлдвэр байдаг л даа. Тэднээс шилдгийн шилдэг 20-25 байгууллага гэж бий. Үүний дотор цай үйлдвэрлэгч топ 10 компани байгаа. Тэдний нэг нь "Импра" цай юм. -Танай цайны давуу тал юу вэ? -Цай өөрөө олон давуу талтай л даа. Эртний эрдэмтэн мэргэдүүд цайг тодорхойлохдоо усны дараа орох дээд зэргийн ундаа гэж тодорхойлсон байдаг. Энэ тодорхойлолт маш энгийн бөгөөд үнэн зөв тодорхойлолт гэж санагддаг. Манай цайны хувьд ямар ч химийн найрлага байхгүй, 100 хувь байгалийн бүтээгдэхүүн гэдгээрээ онцлогтой. Мөн чанарын хувьд хамгийн дээд зэргийнх гэсэн тодотголтой юм. Үүнийг манай шилдэг экспортлогч байгууллага гэсэн шагнал батална л даа. Шри Ланк улс дэлхийд хамгийн сайн чанарын цай үйлдвэрлэдэг. Тиймээс дээд зэргийн цайг л гадаад зах зээлд нийлүүлэх ёстой гэсэн шаардлагыг манай Засгийн газраас тавьдаг. Тэгэхээр Монголын болон бусад орнуудад борлуулагдаж байгаа "Импра" цай чанарын хувьд дээд чанарынх гэдэгт итгэж болно. -"Импра" цай чанарын хувьд дээд зэргийнх юм бол үнэтэй болов уу? -Бидний давуу тал зах зээлд худалдаалж байгаа үнэн дээр бас харагддаг л даа. Манайх харьцангуй үнийн уян хатан бодлого барьдаг. Өмнө хэлсэнчлэн Монголын зах зээл харьцангуй жижиг. Гэхдээ Монголын хэрэглэгчдэд зориулан бидний зүгээс үнийн уян хатан бодлого баримталж байгаа. Тэгэхээр чанартай "Импра" цайг харьцангуй хямд үнээр худалдан авах боломжтой юм. -Жинхэнэ оргинал "Импра" цайг яаж ялгах вэ? -Манай "Импра" цай дэлхийн 62 оронд борлуулагдаж байна. Тэгэхээр энэ олон улсад зөвхөн чанартай, баталгаатай цай худалдахын тулд бидний зүгээс чанарын тэмдэг гаргасан юм. Хамгийн түрүүнд олон улсын чанарын тэмдэг бүхийн ISO9002-ын эзэд болсон. Мөн манай бүтээгдэхүүний хайрцган дээр "Lion" буюу арслангийн зураг бүхий чанарын тэмдэг байдаг. Тиймээс арслангийн шошго бүхий цай "Импра"-гийнх гэж ойлгож болно. -"Цайны орон"-оос ирсэн хүнээс цай хэрхэн үүссэн түүхийг сонирхож болох уу? -Бололгүй яахав. Өдгөөгөөс 500 жилийн өмнө эртний Хятадын их хаан Чин Нинг гэж их нэр хүндтэй, улс орноо гайхалтай удирддаг хүн байсан байна. Тэр хаан муу зүйлээс үргэлж болгоомжилдог байсан тул ард түмнээ усаа буцалгаж уухыг зарлиг болгосон гэдэг. Нэг удаа хаан улс гүрнээрээ аялж явсан байна. Гэтэл нэг газар түр буудаллаад усаа буцалган уух зуур хэдэн бор навч усанд нь орж, хамт буцалсан байна. Ингээд буцалсан ус бор өнгөтэй болсонд хаан ихээхэн сонирхож, амлан үзвээс таатай мэдрэмж төрсөн гэдэг. Энэ үеэс л цайны домог эхэлсэн тухай эртний судар бичигт тэмдэглэн үлдээсэн байдаг юм. Ер нь дэлхий дээр цайны ургамал тариалдаг дөрвөн улс бий. Үүний нэг нь эрт үед "Цейлон улс" хэмээн нэрлэгдэж байсан, одоогийн Шри Ланк улс. Тиймээс дэлхийн олон ард түмэн жинхэнэ цейлон цай Шри Ланкаас уухыг хүсдэг. "Импра" цайнаас жинхэнэ цейлон амт мэдрэгдэнэ. -Цейлон цайны даваа тал юу вэ. Бас хүний биед ямар эерэг нөлөө үзүүлдэг вэ? -"Импра" цайны шидэт чанарыг 17 дугаар зууны үеэс дорно дахины анагаах ухаанд хэрэглэж ирсэн түүхтэй. Одоо ч цайнд агуулагддаг эрдэс бодис нь хүний биед зайлшгүй хэрэгтэй амин дэмээр баялаг байдаг. Цайг аливаа өвчнөөс сэргийлэх шингэн ундаа гэж ярьдаг. Эрдэмтдийн судалснаар зүрхний титэм судасны өвчин, арьс, ходоод, улаан хоолой, уушиг, бүдүүн гэдэс, хөх, түрүү булчирхай, төрөл бүрийн хавдраас урьдчилсан сэргийлдэг гэж тогтоогдсон. Түүнчлэн шүд, амны хөндийн өвчнөөс ч сэргийлдэг хэмээн баталсан байна лээ. Мөн АНУ-ын эрдэмтдийн судалснаар байгалийн гаралтай цай ууснаар артерийн судас эрүүл байж, зүрхний шигдээс, тархинд цус харвах зэрэг өвчнөөр өвчлөхгүй байх магадлалтай гэж дүгнэсэн. Эдгээрээс гадна хандалсан цайн навч түлэгдэлтийг гайхалтай эмчилдэг. Бас цай уусан даруйд дээд зэргээр тайвширдаг болох нь батлагдсан. -Хичнээн төрлийн "Импра" цай манай зах зээлд худалдаалагдаж байна? -Манай компаниас 50 гаруй төрлийн цай үйлдвэрлэдэг. Тэдгээр нь дотроо өөрийн гэсэн онцлогтой. Мөн хүний биед үзүүлэх нөлөө, амт чанар зэргээрээ ахин давтагдахгүй, бусдаас өөр байдаг л даа. Жишээлбэл, "Импра" хар цай нь хүний сэтгэн бодох чадварыг дээшлүүлж, тархинд нэмэлт тэжээл өгөхийн зэрэгцээ бүх төрлийн хавдраас урьдчилан сэргийлэх үүрэгтэй. Харин "Импра жасмин" цай нь хоол боловсруулах үйл явцыг сайжруулж, ходоод цэвэрлэн хоолны шингэцийг түргэсгэдэг. Мөн монголчуудын хэрэглэх дуртай жимстэй цай нь ядаргаа тайлах үүрэгтэйгээс гадна амин дэмээр баялаг бөгөөд цейлон цайны амтыг зэрлэг жимсний амттай хамт мэдрүүлэх давуу талтай. -Ярилцсанд баярлалаа. -Та бүхэнд ч бас баярлалаа. Монголын ард түмэнд эрүүл эхнийг хүсье. 
Б.БАТБАЯР 


