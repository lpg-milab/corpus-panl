№309(16272)
1985 ОНЫ АРВАН ХОЁРДУГААР  САРЫН 25.
Ази тив энхийг хүснэ

Азийн улс орнуудад болж байгаа үйл явдлын өрнөлт, чанарын өөрчлөлтүүд дэлхий дахины хөгжлийн гол хандлагатай шууд холбоотой. Улс түмний анхаарлыг татсан зөвлөлт, америкийн дээд хэмжээний уулзалтын үр дүнд бий болсон улс төрийн нааштай уур амьсгал нь олон улсын тулгамдсан асуудлыг зөв зүйгээр шийдвэрлэх, улмаар одоогийн нэн хурцадмал байдлыг аажмаар эргүүлэн намжаах, сансарт зэвсгээр хөөцөлдөхийг хазаарлан, тийнхүү хөөцөлдөх явдлыг газар дэлхийд хумьж багасгах зүгт эргэлт гаргаж болох ёстой гэсэн найдвараар Азийн улс түмэн хуучин оныг үдэж, шинэ онтой золгож байна. 

Азийн ууган социалист орны хувьд БНМАУ оршин буй тивийнхээ дайн, мөргөлдөөний голомтуудыг арилгах, энх тайвнаар зэрэгцэн орших. , олон улсын харилцаанд хүч үл хэрэглэх зарчмыг бататган бэхжүүлэхийг цаг ямагт чармайж ирлээ. << Ази, Номхон далайн улсуудын хооронд өргөн яриа хэлэлцээ явуулах, энэ тивийн янз бүрийн районд энх тайвны болон цөмийн зэвсэггүй бус байгуулах зэрэг энх тайван, аюулгүй байдалд санаа тавьсан аливаа санал, практик алхмуудыг монголын ард түмэн сайшаан дэмжиж ирсэн бөгөөд дэмжих ч болно >> гэж МАХН-ын Төв Хорооны XI бүгд хурал дээр нөхөр Ж. Батмөнх онцлон тэмдэглэж манай нам, төрийн тууштай энх тайванч гадаад бодлогын мөн чанарыг тодорхойлсон юм. Азийн улс орнууд нийгэм, улс төр, эдийн засгийн хөгжлийн түвшин, шашин шүтлэг, аж төрх арга барил, зан заншлын хувьд өөр хоорондоо ихээхэн ялгаатайгаа харгалзахгүйгээр энх тайван, аюулгүй байдал, найрсаг харилцааны тухайд нийтлэг эрмэлзэл, бодит шаардлагыг хэрэгжүүлэхийг эрхэмлэж байгаа нь нэн чухал ач холбогдолтой юм. 

Империалистууд, ялангуяа америкийн дайны хэнээтнүүдийн буруугаар Ази тивд үүссэн түгшүүртэй байдлын голомтууд намдах нь бус харин улам ч даамжран ноцтой болж, улс түмний сэтгэлийг түгшүүлж байна. Бараг дөчин жил үргэлжилж байгаа Ойрхи Дорнодын хямрал аюултайгаар хурдан гүнзгийрсээр байна. АНУ энэ бүс нутагт Кэмп - Дэвидийн шинэ хувилбар сүү хайлан зохиож, палестины ард түмний төр улсаа байгуулах хууль ёсны эрхийг бүрмөсөн устгахыг зорьж, Накистаныг Афганистан, Энэтхэгт дайсагнах, Баруун өмнөд Ази, Персийн булангийн сав нутгийн улс орнуудын эсрэг түрэмгийлэл хийх гол түшиц газар болгон хувиргахаар чармайж байна. АНУ зэвсэг агсан сансарт нэвтэрч тэндээс газар дээрх амьдралыг бат болгон онилж түүнээ бүр систем болгон хэрэглэхийг санаархаж, үүндээ Европ дахь түншүүдээсээ гадна Азиас Японыг шууд татан оролцуулахыг хичээж байна. Япон, Өмнөд Солонгос болон Номхон далайн сав газарт цөмийн дайны аюул занал өсөн нэмэгдсээр байгаа нь юуны урьд азийн улс түмний амар амгалан байдалд ноцтой заналхийлж байна. Империалистууд, жанжлах үзэлтнүүд Энэтхэг хятадын хойгийн ах дүү орнуудын дотоод хэрэгт эрээ цээргүй оролцож, кхмерийн хувьсгалын эсэргүүчүүдэд зэр зэвсгийн тусламж үзүүлэн тэднийг дэвэргэж Зүүн өмнөд Азийн улс төрийн байдлын тогтворыг алдагдуулахын хамт Энэтхэгийн далайд тавдугаар флот байгуулах ажлаа Пентагон шамдан үргэлжлүүлсээр байна. Тэр нь Газрын дундад тэнгист байгаа зургадугаар флот, Номхон далайн долдугаар флотуудтай хуч хамсан Европ, Азийн улс түмэнд өмнө талаас нь аюул учруулах зорилготой нь хэнд ч илэрхий юм. 

Бүр 1980 онд байгуулсан 250 мянган цэрэг офицер бүхий цэрэг стратегийн чанартай түргэн байрлах хүч ний байлдааны ажиллагааг хангах зориулалттай хүнд зэвсэг техник, галт хэрэгсэл бүхий зэвсгийн агуулах, 17 хөлөг онгоцыг Пентагон Энэтхэгийн далайд үргэлжийн бэлэн байдалд байлгасаар байна. Диего - Гарси арал, Сомали, Кенид цэргийн баазууд байгуулж, улмаар Энэтхэгийн далайг милитаричлах бурангуй ажиллагаандаа НАТО дахь хань хамсаатнаа АНУ хүч хавсаргаж байна. 

Харгис хүч хичнээн ийнхүү баширлавч түүхэн үйл явц тэдний санаа зоригоор болохгүй. Холбогдох бүх талыг оролцуулан Ойрхи Дорнодын асуудлаар олон улсын бага хурал хийлгэх, Алс Дорнодод итгэлцлийн арга хэмжээ авч хэрэгжүүлэх, азийн улс орнуудын хооронд сайн хөршийн найрсаг харилцаа тогтоохын тулд Европын улсуудын Хельсинкийн туршлагыг бүтээлчээр хэрэглэх арга зам сүвэгчлэх зэрэг ЗХУын олон чухал санал санаачилга азийн шударга улс түмний санаа сэтгэлд бүрэн нийцэж, тэдний энх тайвны төлөө тэмцлийн урам зоригийг бадрааж байна. Зүүн өмнөд Азийн ах дүү гурван орон Вьетнам, Лаос, Кампучи улс энэ бүс нутгийг энх тайван, тогтвортой байдал, хамтын ажиллагааны талбар болгохын төлөө ихээхэн хүч чармайлт гаргаж байна. 

Солонгосын хойгийн асуудлыг эв зүйгээр зохицуулах талаар БНАСАУ-ын дэвшүүлсэн саналууд, Зүүн өмнөд Азийн байдлыг хэвийн болгоход чиглэсэн Энэтхэг - хятадын хойгийн ах дүү гурван орны санаачилгууд, Энэтхэгийн далайг энх тайвны бүс болгох, Иран, Иракийн дайныг зогсоох талаар эвсэлд нэгдээгүй орнуудын тавьж байгаа хуч чармайлт бол азийн энх тайван, аюулгүй, тогтвортой байдлыг хангах зайлшгүй шаардлагыг тодорхойлж байна. 

Номхон далайн өмнөд хэсгийг цөмийн зэвсэггүй бүс нутаг болгохын төлөө хөдөлгөөн улам бур хүчээ авч байгаа нь Номхон далайн сав нутгийн олон орны улс төрийн амьдралын шинэ үзэгдэл болохын хувьд улс түмний анхаарлыг өөртөө татаж байна. Өмнөд Азийн бүс нутгийн хамтын ажиллагааны холбооны гишүүн орнуудын төр, засгийн газрын тэргүүн нарын уулзалтаар салбар тивийн долоон орны хооронд сайн хөрш байх хамтын ажиллагаа хөгжүүлэх зам нээгдлээ. АНУын зүгээс зүйл бүрээр шахалт үзүүлэн сүрдүүллээ ч гэсэн Шинэ Зеланд улс цөмийн зэвсэг эсэргүүцсэн чиг бодлогоо өөрчлөхгүйн төлөө хатуу зогсож байна. Атомын тэсрэлтийн гашуун гасланг мартаагүй Ази тив цөмийн хөнөөлд нэрвэгдэхийг хүсэх ч үгүй, түүнийг зөвшөөрөх ч үгүй учраас энх тайвныг сахин хамгаалах хүч боломж бүхнээ дайчилж, аюулгүй байдлын соргог манаанд гуйвалтгүй бат зогсох ёстой, 

