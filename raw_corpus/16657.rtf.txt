№67(16657)           
1987, оны гуравдугаар сарын 19.
Хөдөө аж ахуйн эдийн засгийн алба

Хөдөө аж ахуйн эдийн засгийн алба нь тус салбарын өргөтгөсөн нөхөн үйлдвэрлэлийн бүх шатны хөгжлийг түргэтгэх, тэдгээрийн хоорондын харилцааг боловсронгуй болгох, ойрын болон хэтийн төлөвийг тодорхойлох, социалист өмч хөрөнгийн ашиглалт, хамгаалалтыг сайжруулах, үйлдвэрлэлийн үр ашгийг дээшлүүлэхэд чиглэсэн олон талтай цогцолбор үйл ажиллагааг эрхэлж байдаг юм. 

Нам, засгаас хөдөө аж ахуйн салбарын төлөвлөлтийг улам сайжруулах, аймаг, орон нутгийн байгууллагын эрхийг өргөтгөж, бие даасан ажиллагааг хангах, хэтийн төлөвлөгөөний ролийг дээшлүүлэх, нэгдлийн мал аж ахуйн хөдөлмөр зохион байгуулалт, нормчлол, хөлсний системийг боловсронгуй болгох зэргээр эдийн засгийн албаны ажлыг тодорхой зорилго чиглэлтэйгээр сайжруулж байна. Хөдөө аж ахуйн бүтээгдэхүүний улсын бэлтгэлийн үнийг нэмэгдүүлэх, үйлдвэрлэлийн өсөлтийг эдийн засгийн аргаар урамшуулах, банкны зээлийн өрөөс чөлөөлөх талаар нам, засгаас авсан олон чухал арга хэмжээ нь хөдөө аж ахуйн улс, хоршооллын байгууллагын эдийн засгийг бэхжүүлэх, санхүү, төлбөрийн чадварыг дээшлүүлэхэд чухал нөлөө үзүүллээ. Гэвч улсаас авсан арга хэмжээ, нэгэнт бий болсон үйлдвэрлэл, эдийн засгийн потенциалыг хангалтгүй ашиглаж байгаагаас хөдөө аж ахуйн байгууллагуудын үйлдвэрлэлийн эдийн засгийн үр ашиг төдий л дээшлэхгүй байгааг өнгөрсөн таван жилд сангийн аж ахуйн дал шахам, хөдөө аж ахуйн нэгдлийн 4, 3, нэгдэл дундын хоршооллын 42 хувь нь алдагдалтай ажилласан баримт гэрчилж байна. 

Эдийн засгийн албаны ажил үйлдвэрлэлийн эцсийн үр дүнгээр хэмжигдэх ёстой. зөвхөн төлөвлөгөө зохиох, тайлан баланс нэгтгэх төдийгөөр ажлаа хязгаарлаж, тэдгээрийг удирдлагын эдийн засгийн арга хэрэгсэл болгон ашиглаж чадахгүй, тайлан балансад иж бүрэн шинжилгээ судалгаа хийж, нөөц бололцоог илрүүлэх арга замыг тодорхойлох, арвилан хэмнэлтийн зарчмыг үйлдвэрлэлийн нэгж бүрт тууштай нэвтрүүлэх, үйлдвэрлэлийн үр ашгийг дээшлүүлэхэд чиглэсэн эдийн засгийн механизмыг боловсронгуй болгон мөрдөх асуудал хангалтгүй байгаа нь хөдөө аж ахуйн эдийн засгийн албаны ажлын үндсэн дутагдал юм. 

<< Үйлдвэр, аж ахуйн газар, байгууллагын 1980 оны тайлан балансад хийх эдийн засгийн шинжилгээний мөрөөр зохиох ажлын тухай >> МАХН-ын Төв Хорооны саяхны тогтоолын заалт, удирдамжийн дагуу эдийн засгийн шинжилгээнд мөрөөр биетэй, тодорхой ажил зохион байгуулж, үр дүнд хүргэхийг онцгой анхаарч ажиллах хэрэгтэй. 

Эдийн засгийн шинжилгээ нь үнэн зөв хөтөлсөн анхан шатны бүртгэл, мэдээ мэдээлэл, зохих журмын дагуу тогтоосон хугацаанд хийсэн тооллого тооцоонд тулгуурлах ёстой. Гэтэл анхан шатны бүртгэлийг ор нэрийн төдий хөтөлж, зөвхөн бүртгэл нэвтэрсэн гэсэн үзүүлэлт гаргахыг оролдож байна. Барилга байгууламж, машин техник, тоног төхөөрөмж, эд хогшлыг ашиглалтын бүртгэл, хувийн хэрэг, паспорттай болгож, нутгийн шилмэл омгийн болон цэвэр, эрлийз үүлдрийн мал амьтад, бүх бод малыг карттай, бог малыг им тамгатай болгож бүлэглэсэн бүртгэлийг бүрэн хөтлөхөд онцгой анхаарал тавих хэрэгтэй. Малыг сар бүр тоолж, хөлс олгох асуудал хангалтгүй, малчдын ажлын үр дүн, хөдөлмөрийн сахилгыг харуулах үндсэн бүртгэл хөдөлмөрийн дэвтрийн хөтлөлт жигд биш байна. Социалист өмчийн ашиглалт, хадгалалт, хамгаалалт, зарцуулалтад бүртгэлээр тавих хяналтыг хүчтэй болгож, өр авлагыг багасгах, мал алдаж үрэгдүүлдэг дутагдлыг арилгах нь эдийн засгийн албаны ажлыг сайжруулах нэг чухал үндэс мөн. 

Хөдөлмөрийн хөлс, шагнал, урамшууллыг үйлдвэрлэлийн эцсийн үр дүнтэй холбох талаар муу, хөдөө аж ахуйн цаг үеийн ажлыг хугацаанд нь гүйцээх, эсвэл нэг нэгжийн ажлыг сайжруулах нэрийдлээр тооцоолж олгоход бэрхшээлтэй олон тооны нэмэгдэл, хөлс, шагнал, урамшууллын болзол зарлаж байгаа нь хөдөлмөрийн үндсэн хөлсний ач холбогдлыг бууруулахад хүргэж байна. Иймээс хөдөлмөрийн хөлсийг нэг га-ийн ургац, нэг малаас авах ашиг шим  зэрэг эцсийн бүтээгдэхүүнтэй шууд холбох боломж бүхий хөдөө аж ахуйн ажлыг гэрээлж гүйцэтгэдэг хамтын тооцоотой бригад, салааны хэлбэрийг тууштай нэвтрүүлэх нь зүйтэй. 

Хөдөлмөрийн хамт олны ажлыг дүгнэх, социалист уралдаанд байр эзлүүлэхдээ нэг хүний хувийн амжилтыг төдийгүй бригад салаагаар нь байр эзлүүлэн шагнаж урамшуулахыг чухалчилж, төлөвлөлт, бүртгэл, цалин хөлсний механизмыг хүүнд чиглүүлэх хэрэгтэй юм. Одоогийн баримталж байгаа норм, норматив нь хөдөө аж ахуйд нэвтэрсэн шинэ техник, технологийн ололтоос хоцорч байгаад дүгнэлт хийж, үйлдвэрлэлийн үйл ажиллагаа, материал, түүхий эд, сэлбэг хэрэгслийн үнийн өөрчлөлтийн дагуу шинжлэх ухааны үндэслэлтэйгээр түүнийг шинэчлэн сайжруулах ажлыг цаг алдалгүй хийх шаардлагатай байна. Үйлдвэрлэл, санхүүгийн төлөвлөгөөг зохиохдоо зөвхөн урьд оны гүйцэтгэлээр баримжаалан хийх буюу эсвэл хамт олны хүч бололцооноос хэтэрсэн биелэх аргагүй зүйл таавраар бичдэг хоёр хандлага байгааг арилгах хэрэгтэй. 

Үйлдвэрлэлийн салбар нэгж бүрт аж ахуйн дотоод тооцоо нэвтрүүлэх нь эдийн засгийн албаны ажлын бүрэлдэхүүн хэсэг мөн. Мал аж ахуй, газар тариалангийн үндсэн нэгжид үйлдвэрлэл, зардал, үр ашгийн үзүүлэлтийн төлөвлөгөөт даалгавар өгдөг боловч түүнийхээ гүйцэтгэлийг  тооцоолж, зардлын хэтрэлт хэмнэлтийг гарган, хэвшсэнийг урамшуулж, хэтрүүлсэнд материалын хариуцлага ногдуулдаг зарчим хэрэгжихгүй байгаад дүгнэлт хийж, үйлдвэрлэлийн зардалд хяналт тавих чекийн хэлбэрийг ойрын хоёр жилд нэвтрүүлэх нь зүйтэй. 

Эдийн засгийн албаны ажлыг сайжруулах нь зөвхөн эдийн засагч, нягтлан бодогчийн үүрэг мэтээр үздэг явцуу ойлголтоос ангижирч, удирдах ажилтан, мэргэжилтэн бүр тодорхой мэдлэгтэйгээр эдийн засгийн хууль, хөшүүргүүдээр дамжуулан үйлдвэрлэлээ удирдаж, аль болох бага зардлаар чанартай их бүтээгдэхүүн үйлдвэрлэхийг ажлынхаа грл а, рга болгоң хэрэглэх хэрэгтэй. 

