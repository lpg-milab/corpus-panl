№36(16939)   
1988 оны хоёрдугаар сарын 11.
Аж ахуйгаа эдийн засагчийн нүдээр харцгаая!

Үйлдвэрлэлийг удирдах захиргааны аргыг халж, эдийн засгийн аргад шилжих үйл явц идэвхтэй өрнөж байна. Энэ нь үнэн хэрэгтээ хөдөлмөрийн хамт олон, иргэдийн эдийн засгийн сонирхлыг идэвхжүүлэн жолоодох, анхан шатны нэгжүүдийн ажлыг дээрээс зааварлах бус өөрсдөөр нь бие даалган шийдвэрлүүлж, эцсийн дүндээ нийгмийн үйлдвэрлэлийн үр ашгийг дээшлүүлэхэд чиглэсэн эдийн засгийн шинэчлэлд шилжих арга хэмжээ юм. 

Манайд орон нутгийн төсвийн орлогоор зарлагаа нөхөж байгаа аймаг одоо хэр байхгүй. Харин ч Булган, Дундговь, Дорноговь зэрэг хэд хэдэн аймаг зарлагаасаа бараг гурав дахин бага орлоготой байна. Нэг ажиллагчид ногдох цэвэр бүтээгдэхүүний дунджаар ч гэсэн, нэг төгрөгийн цэвэр бүтээгдэхүүнийг бүтээх зардлаар ч гэсэн аймгууд өөр хоорондоо харилцан адилгүй байна. Дорнод, Өмнөговь, Хөвсгөл зэрэг хэд хэдэн аймгийн малын нийт зарлага орлогоосоо олон мянган толгойгоор хэтэрдэг байна. 

Эдийн засгийн шинэчлэлээс өмнөх үед орон нутгийн байгууллагуудын ажлыг үнэлж дүгнэхдээ мал өсгөх төлөвлөгөөний биелэлтийг гол болгоод бусад салбарын ажил байдлыг хоёрдугаар зэрэгт үзэх төлөвлөгөөг хэдий хэр зардал гаргаж. ямар үнэ цэнээр биелүүлэхийг тэр бүр харгалздаггүй байлаа. Үүнээс болж эрхэлсэн аж ахуйгаа эдийн засагчийн нүдээр харах чадвар, сэтгэлгээг төлөвшүүлэх талаар доголдож байлаа. Аймаг, орон нутгийн хөдөлмөрчид засаг захиргаа, олон нийтийн байгууллагуудын удирдлагууд, хөдөлмөрийн хамт олон хэн боловч эрхэлсэн аж ахуйгаа эдийн засагч, эзэн хүний нүдээр харж сурахад ижил төстэй бусад аймаг, хот, аж ахуйн ололттой харьцуулан үзэж, дүгнэлт хийх асуудал чухал ач холбогдолтой юм. Байгаль, цаг уурын болон үйлдвэрлэлийн ижил нөхцөлд байгаа аймгуудын аж ахуйн үйл ажиллагааны эцсийн үр дүн харилцан адилгүй, мал аж ахуй, газар тариаланд төдийгүй үйлдвэрийн газруудад эрчимжүүлэлт хангалтгүй, үйлдвэрлэлийн үйл ажиллагаанд үнийн дүн хөөцөлдөх зардлыг нэмэгдүүлэх механизм зонхилсон хэвээр байгаа нь ил тод ажиглагдсаар байна. 

Арвилан хэмнэх, чанар, ашиг шимийг дээшлүүлэх, ажлын цаг ашиглах, машин техникийн ашиглалтыг сайжруулахад жигд анхаарч чадаагүйгээс аймаг, хотуудын эдийн засгийн үзүүлэлт ихээхэн зөрүүтэй байна. Аймгуудын эрчим хүчний үйлдвэрүүд нэг кВт цаг цахилгаан эрчим хүч түгээхэд зарцуулж буй дизелийн түлш өөр хоорондоо зөрүүтэй, их, бага байгаачлан аймгийн хүнсний үйлдвэрүүдэд нэг тонн талх барихад хэрэглэсэн уртын хэмжээ ч адилгүй байна. Архангай, Хэнтий, Сэлэнгэ зэрэг нэлээд аймгийн улсад тушаасан хонины ноосонд хэвийн үргэлж ноосны эзлэх хувь улсын дунджаас ихээхэн доогуур байна. Аймаг, орон нутгийн дотоод нөөц бололцоог бүрэн ашиглах, наад зах нь ижил, ойролцоо нөхцөлтэй аймгуудаас хоцрохгүй байх талаар санаа тавьж ажилладаггүй дутагдлыг эдийн засгийн үзүүлэлтүүд ил тод харуулж байна. 

Дэвсгэр нутагтаа байрладаг улс, хоршооллын байгууллага, үйлдвэрүүдийг тогтвортой, ашигтай ажиллуулах, улмаар өөрийгөө санхүүжүүлэх журамд шилжүүлэх бодлогыг аймгуудын АДХ-ын гүйцэтгэх захиргаа тууштай баримталж, бүтээгдэхүүний өөрийн өртгийг хямдруулах, хөДөлмөрийн бүтээмжийг дээшлүүлэх бүхий л арга замыг ашиглахад хөдөлмөрийн хамт олны хүч, анхаарлыг төвлөрүүлэх ёстой. Үйлдвэр, аж ахуйн газруудын тайлан балансад эдийн засгийн шинжилгээ хийж, алдагдал хорогдлын шалтгааныг нөлөөлсөн хүчин зүйл бүрээр судалж. нэг төгрөгийн таваарын бүтээгдэхүүн үйлдвэрлэхэд гарсан зардлын түвшин зэрэг байдлыг бодитой харуулах үзүүлэлтээр үйлдвэр, байгууллага хоорондын болон улсын дундажтай харьцуулан дүгнэж заншвал аж ахуй эрхлэх ажлынхаа эдийн засгийн байдлыг тод харахад дөхөмтэй болно. Орон нутгийн удирдах байгууллагууд эдийн засгийн шинэчлэлийн нөхцөлд үйлдвэр, аж ахуйн газрын бие даасан байдал, үйлдвэрлэлийн үйл ажиллагааг өөрсдөө төлөвлөх эрхээр хангагдсан нь эзний сэтгэлээр бүх ажилд хандахыг шууд шаардаж байна. Урьдаас тогтоож өгсөн норматив, лимитийг тэдгээрийн үйл ажиллагаанд таван жилийн турш хяналт тавих хэрэгсэл, ажлаар хоцрогчид нь хошуучлагчдаараа асрамжлуулдаг шударга биш байдлыг гаргуулахгүйн баталгаа болгох нь зүйтэй. Аймгийн дотоодод болон ойролцоо бүс нутаг дахь үйлдвэр, аж ахуйн газрууд хорших, дагнах Зэргээр шинэ нэр төрлийн бүтээгдэхүүний үйлдвэрлэлийг эзэмших, орон нутгийн зах зээлийг бий болгох, өргөн хэрэгцээний бараа, хүнсний зүйлээр бие биенээ харилцан хангах талаар аймгийн удирдах байгууллага, ажилтнууд овсгоо, санаачилгатай ажиллахгүй бол аж ахуйгаа бие даан өөд татахад бэрхшээлтэй билээ. 

Үйлдвэр, аж ахуйн газрын үйлдвэрлэлийн уйл ажиллагааны үр дүнд бий болсон ашгийг тогтоосон нормативын дагуу үндсэн газарт үлдээж, түүнээс байгуулсан үйлдвэр хөгжүүлэх болон нийгмийн хөгжлийн фондыг зөв зохистой зарцуулахад орон нутгийн хурлын байгууллагууд дэмжлэг үзүүлбэл зохино. Юуны урьд ажилчид, мэргэжилтнүүдийн орон сууц, ясли, цэцэрлэг, пионерийн зуслан, соёл, үйлчилгээ, биеийн тамирын танхим зэрэг барилгыг барьж байгуулахад хөрөнгө, хүчийг хорших, орон нутгийн хямд төсөр материалаар хангах нь зүйтэй. Ингэвэл үйлдвэр, байгууллагын хамт олны нийгмийн асуудлыг шийдвэрлэхээр барахгүй сайн ажиллавал, сайхан амьдрахыг ухамсарлуулж, тэднийг эдийн засгийн сонирхлоор залж жолоодох талаар ахиц гаргах болно. Эдийн засгийн урамшууллын фондын хөрөнгийг эх үүсвэрээс нь хэтрүүлэн зарцуулах, үйлдвэрлэл, хэрэглээний хэвийн харьцааг алдуулан, нам, улс, санхүүгийн сахилга зөрчихөөс сэргийлэх нь аж ахуйч байхад чухал үзүүлэлт мөн, 

Үйлдвэрлэлийг удирдах шалгарсан арга аж ахуйн тооцооны зарчмыг үйл ажиллагаандаа тууштай нэвтрүүлж, хүн бур ажлын байр, үйлдвэр, үйлчилгээний объектоо эзэн хүний нүдээр харж, эдийн засгийн арга, сэтгэлгээгээр аж ахуйгаа эрхлэн хөтөлцгөөе! 

