№16 (16606)
1987 оны нэгдүгээр сарын 18.
Нийгмийн оюуны потенциал

Манай орны социалист байгуулалтынлалтын эрч далайц нэмэгдэхийн хэрээр нийгмийн оюун санааны потенциал улам бүр арвижиж байгаа бөгөөд өнөөдөр манай орны дөрвөн хүн тутмын нэг нь эрдмийн ширээнд сууж, улс орон 130 мянган дээд, тусгай дунд боловсролтой мэргэжилтэнтэй боллоо. Манай хөдөлмөрчдийн оюуны эрэлт хэрэгцээ агуулга, чанарын шинэ шатанд гарч, хувийн эрх ашгаас улс нийгэм, хамт олныхыг өндөрт тавих нь хүмүүсийн ёс суртахууны хэм хэмжээ боллоо. 

Жилийн ажлыг сараар товчилж, хамгийн бага зардлаар ихийг бүтээж, шилдэг үлгэр жишээнийхээ хүчээр олон түмнээ хошуучлагч ажилчин, малчин, сэхээтний тэргүүний хэсгийн арга туршлага нь чухамдаа манай орны оюуны потенциалын сан хөмрөг мөн. Илгээлтийн эзэд эрдмийн зэрэг хамгаалж, туршлагатай тэргүүний малчид их, дээд сургуулийн танхимд лекц уншиж, хөдөлмөрийн сэхээтнүүд дэлхийн хэмжээний томоохон хурал, симпозиумд илтгэл тавьж байгаа нь манай өнөөгийн хүмүүсийн оюуны түвшинг илтгэх баримт мөн. 

Хүний хүчин зүйлийг идэвхжүүлж, бүхий л талаар өргөжүүлэх манай намын бодлого иргэн бүрийн оюуны потенциалыг тал бүрээр дайчлан, нийгмийн хөгжлийн үйл хэрэгт тэдний оруулах хувь нэмрийг арвижуулахад чиглэж байна. Бие биеэсээ хамааран шалтгаалах хоёр зорилтод анхаарлаа төвлөрүүлэхийг хүний хүчин зүйл, ялангуяа хөдөлмөрчдийн оюуны хүчин зүйлийг идэвхжүүлэх зорилт зорилт шаардаж байна. Юуны өмнө социалист нийгмийн гишүүн бүр өөрөө мэдлэг, оюунаа сэлбэн баяжуулахьн төлөө байнга тэмдэг дадал заншил төлөвшүүлэн, хүний мэдлэг боловсролоо дээшлүүлэх, сэтгэн бодох хязгааргүй чадвар бололцоог зөв ашиглахад тухайн хүний идэвх санаачилгыг тал бүрээр дээшлүүлэх үүнд түлхэц болох бүхий л хэлбэрийг дайчлахад анхаарлаа төвлөрүүлэх ёстой. Нийгмийн оюун санааны потенциалыг нээгдүүлэх өвөрмөц хэлбэр шинийг санаачлагчдын хөдөлгөөн ажилчин, малчин, сэхээтний төлөөлөгчдөөр байнга өргөжиж, санаачилга, бүтээл нь эдийн засаг, соёл шинжлэх ухааны хөгжилд хувь нэмэр оруулж байна. Харин эх орны халамжаар өндөр боловсрол, мэргэжил эзэмшчихээд нийгмийн хэрэгцээтэй газарт, байгуулалтын үйл хэрэгт хүч оюунаа сорихыи оронд хувийн жаргалыг эрхэмлэж мэргэжлийн бус ч ажил хийхээс буцахгүй болтлоо оюун санааны идэвхгүй байдалд автагдвал тэр нь бие хүнд өөрт нь ч, улс нийгэмд ч ихээхэн гарз хохиролтой болно. Иймэрхүү сэхээтэн мэр сэр байгаа нь нууц биш зүйл билээ. 

Үзэл сурталт хүмүүжлийн ажлыг амьдрал, үйлдрлэлтэй холбон зохиоход мэргэжилтэн боловсон хүчин гол нөөц, амжилтын баталгаа учраас тэдгээрт тулгуурлан тэдний өргөн оролцоог хангаж, залуу боловсон хүчнийг ажил амьдралын бүр эхнээс нь хамт олны дунд зохиох ажилд тодорхой зорилго, үүрэг даалгавартай ажиллуулж сургах нь тэдний оюуны потенциалыг нээн гаргах, үр өгөөжтэй ашиглах сайн хэлбэр болж байна. 

Нөгөө талаар хүмүүс авъяас билиг, мэдлэг чадвараа бүрэн илрүүлж гаргах, нийгмийнхээ тусын тулд ур өгөөжтэй хөдөлмөрлөх бололцоо нөхцөлийг бүрдүүлэх нь нам, улс, олон нийт аж ахуй, соёлын байгууллага, хамт олны анхаарлын хөвд байх нэг гол асуудал юм. Мэргэжилтэй боловсон хүчнийг анхааран халамжилж дэмжих, итгэл найдвар хүлээлгэж, шинжлэх ухаан техникийн ололтыг үйлдвэрлэлд нэвтрүүлэх, явцуу дамжлагыг өөрчилж, үйлдвэрлэлийн тулгамдсан асуудлыг шийдвэрлэхэд мэдлэг боловсрол, идэвх санаачилгыг зөв чиглүүлэхийн онцлон ач тустайг манай тэргүүний үйлдвэр, аж ахуйн газрын туршлага харуулж байна. 

Манай нийгмийн оюуны нэг том потенциал хэвлэл, мэдээллийн байгууллага, сэтгүүлч урал бүтээлчид бөгөөд << нийгмийн оюуны потенциалыг өсгөн арвижуулах, хүний хүчин зүйлийг идэвхжүүлэхэд тэдний үзүүлэх нөлөө, гүйцэтгэх үүрэг асар их билээ. Манай хөдөлмөрчдийн оюуны хэрэгцээний өргөн хүрээтэй систем болон нэгэнт бүрэлдэн тогтсон олон нийтийн мэдээллийн баялаг хэлбэртэй хэрэгсэл, соёл, урлагийн зүтгэлтнүүдийн томоохон арми нь уран үгийн хязгааргүй чадлаар, зохиол бүтээлийн үнэмшилтэй уран чадварлаг төрөл зүйлээр, хөгжмийн хүчирхэг увдисаар ард түмнийхээ сэтгэл оюуныг баяжуулж, социалист байгуулалт, өдөр тутмын амьдралд гарч байгаа өөрчлөлт, шинэ сэргэг бүхнийг цаг алдалгүй, соргогоор тусгаж олон түмний хүртээл болгох, тулгамдсан хурц асуудлыг зоригтой дэвшүүлж, аливаа дутагдал, хоцрогдлыг илчлэн арилгахад асар их нэмэр оруулах ёстой. Ингэхийн тулд мэргэжлийн ур чадвар, мэдлэгийн цар хүрээгээ соёлын зүтгэлтнүүд цаг ямагт баяжуулж, арга барилаа төгөлдөржүүлж байх үүний тулд өнгөц магтаал, тоочин мэдээлэх, хэлбэрдэх зэрэг хоцорч хуучирсан сэтгэлгээ, зуршлаас зоригтой салахын төлөө тууштай тэмцэх ёстой. 

Хүмүүсийн оюуны потенциалыг шавхан дайчлах, хуучирсан сэтгэлгээг халж өөрчлөхөд манай бүх төрлийн сургалтын систем, үзэл сурталт-хүмүүжлийн ажил бүхэлдээ чиглэх ёстой. 

" Сургуулийн системийг боловсронгуй болгох тухай " МАХН-ын Төв Хорооны сэдэв, намын XIX их хурлаас дэвшүүлэн тавьсан улс төр, үзэл сурталт-хүмүүжлийн ажлын арга хэлбэрийг өөрчлөн сайжруулах тухай заалтыг хэрэгжүүлэх нь сэтгэлгээг нэг хэв загварт барьж дасгадаг хэлбэрдэх, загварчлах дутагдлаас шийдвэртэй ангижирч, хүн амын өсөн нэмэгдэж байгаа оюуны эрэлт хэрэгцээг хангах, нийгмийн оюуны потенциалыг үр нөлөөтэй, бүрэн дүүрэн ашиглах бололцоо олгоно. 

Манайд эрдмийн өндөр цол зэрэг бүхий хүмүүс, академич, профессорууд, шинжлэх ухааны доктор, дэд эрдэмтдийн бүхэл бүтэн арми ажиллаж байгаа нь нийгмийн оюуны потенциалыг улам жинтэй, улам үр нөлөөтэй болгож байна. Ийм хүмүүсийн тоо 1200 гаруй болсныг улсын хүн амтай харьцуулбал том үзүүлэлт учраас шинжлэх ухаан, үйлдвэрлэлийн холбоог бэхжүүлэх, эрдэм шинжилгээний ажлыг шууд үйлдвэрлэлд нэвтрүүлэхэд хангалттай хүч бидэнд байна. Энэхүү хүчийг улс орны нийгэм, эдийн засгийн том зорилтыг шийдвэрлэхэд идэвхжүүлэн чиглүүлэхээс л бүх юм шалтгаална. 

МАХН-ын XIX их хурлаас дэвшүүлсэн эдийн засаг, нийгмийн өргөн цар хүрээтэй, нарийн түвэгтэй зорилтуудыг хэрэгжүүлэхэд манай нийгмийн оюуны потенциалыг бүрэн дүүрэн ашиглахын зэрэгцээгээр түүнийг анхааралтай өсгөн арвижуулж, шинэ өндөр түвшинд гаргахын тулд бүтээлч идэвх санаачилга гаргах нь нам, улс, соёл, шинжлэх ухааны байгууллагын нэн чухал нийтлэг зорилт мөн. 

