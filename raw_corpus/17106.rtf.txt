№203(17106) 
1988 оны наймдугаар сарын 24.
АЖЛЫН БАЙРЫН СОЁЛ

Нийгмийн үйлдвэрлэлийг эрчимжүүлж харилцааг нь боловсронгуй болгох, үр ашиг, чанарыг дээшлүүлэх талаар манай намын сүүлчийн их хурлаас дэвшүүлсэн чухал зорилтыг шийдвэрлэх гол хүч нь хөдөлмөрчид учраас тэдний үйлдвэрлэн бүтээх үйл ажиллагаа, санаачилгыг өрнүүлэх. хүний хүчин зүйлийг дээд зэргээр дайчлахад ажлын байрын соёл онцгой ач холбогдолтой бөгөөд ялангуяа хөдөлмөрийн бүтээмжийг сайжруулах, ажлын цагийг дүүрэн ашиглаж, бүтээгдэхүүний чанарыг дээшлүүлэхэд шийдвэрлэх үүрэгтэй юм. 

Үйлдвэрлэлийн соёл эзэмших ойлголтод шинжлэх ухаан, тэргүүн туршлага дээр тулгуурласан удирдлага, хөдөлмөр зохион байгуулалтын шилдэг арга барилыг нэвтрүүлэх, ажиллагчдын бие сэтгэлд тааламжтай, урамтай, соёлтой, тохиромжтой байраар хангаж, хэрэгцээтэй машин тоног төхөөрөмжөөр зэвсэглэж удирдлага, жолоодлогын оновчтой хэрэгслийг бүрдүүлж аюулгүй ажиллагаа, эргоноптик, техникийн гоо зүйн шаардлага хангах зэрэг өргөн хүрээтэй асуудал хамаарна. Ариун цэвэр, аюулгүй байдлын шаардлага хангасан, соёлтой, боловсон нөхцөл байдлыг ажлын байранд бүрдүүлснээр үйлдвэр, аж ахуйн газарт хөдөлмөрийн бүтээмж, техник эдийн засгийн үзүүлэлт эрс дээшлэх төдийгүй нийгмийн үнэт баялаг хүний эрүүл мэнд, урт удаан наслах, үр бүтээлтэй хөдөлмөрлөхөд нь ач тустай сайхан боломж хангагдах болно. 

Өнгөрсөн таван жилд 400 орчим үйлдвэр, аж ахуйн газрыг шинээр барьж өргөтгөж, шинэчилсэн бол шинэ таван жилийн хөрөнгө оруулалтаас даруй есөн миллиард шахам төгрөгийг зөвхөн үйлдвэр, аж ахуйн газрыг өргөтгөн шинэчлэх, дэвшилттэй техникээр сэлбэн тоноглоход зарцуулах бөгөөд үйлдвэрлэлийн соёл, ажлын байрын тааламжтай нөхцөлийг сайжруулахад чиглэх болно. 

Уулын баяжуулах << Эрдэнэт >> үйлдвэр, Улаанбаатар хотын төмөр замын галт тэрэгний засварын депобиокомбинат, Жаргалантын сангийн аж ахуйн захиргаа ажилчдынхаа ажлын байрын соёлыг дээшлүүлж, хөдөлмөрлөх орчныг сайн тохижуулсан байна. Дээрх үйлдвэрүүдийн дууриалаар одоо жар гаруй аж ахуйн газар үйлдвэрлэлийнхээ соёлыг дээшлүүлж хамт олноороо өндөр үзүүлэлтэд хүрээд байна. Гэхдээ тоогоор хөөцөлдөж өнөө маргаашийн аргацаах хуучин сэтгэлгээ нэлээд удирдах ажилтныг эзэмдсэн хэвээр учраас ажлын байрыг нүд хуурах төдий онгоц маягаар тохируулсан нэр зүүх хандлага бас л бүрэн арилсангүй. 

Үйлдвэрлэлийн аюулгүй ажиллагааны нөхцөл хангаагүйгээс өнгөрсөн ганц жилд л хоёр мянга гаруй хун үйлдвэрлэл явуулж байгаа үедээ осолд орж, 50, 8 мянган хүн өдрийн хөдөлмөр алдсаны дотор Улсын барилгын хороо, Эрүүлийг хамгаалах Яам, Холбооны Яам, Авто замын ерөнхий газарт гарсан үйлдвэрлэлийн осол урьд жилүүдийнхээсээ өссөн байна. 

Дорнод, Дорноговь, өвөрхангай, Төв аймгийн барилга угсралтын трест, конторын зуурмаг бэлтгэх цехэд зангилгааны тоосжилт, чимээ шуугианы хэмжээ хүний эрүүл ахуйд муугаар нөлөөлөхгүй зохицох нормоос олон дахин илүү гарчээ. Эсгий, эсгий гутлын хуучин үйлдвэрийг шинэчлэх асуудал одоо болтол шийдэгдээгүй байна. Дархан хотын цементийн үйлдвэрийн тоног төхөөрөмжийн ашиглалтыг аюулгүй ажиллагааны туйлын ноцтой байдалд хүртэл нь ажиллуулж байж засварт оруулж, зогсоож байсан дутагдал Хөтөлийн цемент шохойн үйлдвэр дээр одоо давтагдахад хүрзэд байна. Увс, Баян-Өлгий зэрэг аймгийн хэвлэлийн үйлдвэр ажилчдын хувцас солих, усанд орох байр, агааржуулах тохооромжгүйн зэрэгцээ тэдгээрийн барилга нь эрүүл ануын шаардлага хангаагүй, зай талбай муутай учир зарим ажлыг гадаа юм уу, эсвэл агуулах дотроо хийн хөдөлмөр хамгааллын горим журмыг ноцтой зөрчдөг боловч түүнд бүр хэвштэлээ дасчээ. 

Удирдлага, төлөвлөлтийн хүрээнд хөдөлмөрийн нөхцөл, үйлдвэрлэлийн соёлжилт, тохижилтын түвшинг үнэлж дүгнэх, пропюзчилох, төлөвшүүлэх. санхүүжүүлэх, хянах үйл ажиллагаа нэгдмэл цогцолбор болж хараахан чадаагүй, алгуурлан удааширч ирсэнтэй ажлын байр, үйлдвэрлэлийн соёлын хоцрогдол шууд холбоотой юм. Сүүлийн гурван жилд ашиглалтад оруулсан үйлдвэрлэл үйлчилгээний 79 барилгын арав гаруйг ахуйн үйлчилгээний байргүй, тавь гаруйг нь аюулгүй ажиллагаа, эрүүл ахуйн шаардлага хангахааргүй, арван тавыг үйлдвэрлэл явуулахад зайлшгүй зарим тоног хэрэгсэлгүй, ажлын байр талбайг зөв тооцоолоогүй бүдүүлэг зураг төслөөр барьсан байна. 

Хүний төлөө, нийгмийн эрх ашгийн төлөө санаачилгагүй, хайхрамжгүй ханддаг хоцрогдсон хуучин сэтгэлгээ, явуургүй арга барилыг бүх шатанд арилгаж буруутай хүмүүст хатуу арга хэмжээ авч, ялангуяа үйлдвэрчний эвлэлийн байгууллагаас энэ талаар хийх тэмцлийг шинэ шатанд гаргах хэрэгтэй юм. 

Үйлдвэрлэлийн тохижилт, соёлжилт, ажлын байр, хөдөлмөрийн нөхцөлийг сайжруулах нь үйлдвэрийн захиргааны тэргүүн зэргийн үүрэг, ер нь үйлдвэр удирдах ёс суртахууны гол шаардлага, хүний төлөө тавих манай нийгмийн халамжийн илрэл учраас тааламжгүй нөхцөлд хүмүүсийг ажиллуулснаас үүссэн нэмүү цалин, нэмэгдэл амралт, богиносгосон ажлын өдөр, тэтгэвэрт эрт гаргах мэтийн төлөө үйлдвэрийн удирдлага хатуу хариуцлага хүлээж байх ёстой. 

Өөрчлөлт, шинэчлэл, шинжлэх ухаан, техникийн дэвшил, хөдөлмөрчдийн боловсрол, мэдлэг, соёлжилтын өнөөгийн түвшин нь тохьтой тааламжтай орчин нөхцөлд илүү баялаг агуулга, ирээдүйтэй, соёлтой хөдөлмөрлөх хэрэгцээ шаардлагыг хойшлуулашгүй дэвшүүлэн тавьж байна. Үүнийг шийдвэрлэх техник эдийн засаг болон оюуны ихээхэн боломж бүрдсэн сайхан бололцоогоо дүүрэн ашиглах нь үйлдвэр, аж ахуйн газрын шинэчлэлийн чухал бүрэлдэхүүн хэсэг байвал зохино. 

Хүний хүчин зүйлийг идэвхжүүлэн, өндөр бүтээмжтэй ажиллах нөхцөлийг ажлын байр бүрт бүрдүүлэх нь хөдөлмөрчдийн төлөө бүхнийг зориулах манай нийгмийн мөн чанараа урган гардаг улс тор, эдийн засгийн өндөр ач холбогдолтой онцгой зорилт учраас өөрчлөлт, шинэчлэлийг эртнээс эхлэх бөгөөд үйлдвэрлэл удирдан зохион байгуулах ажлын нэг том хэмжүүр болох ёстой.