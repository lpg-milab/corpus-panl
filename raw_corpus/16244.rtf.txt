№281 (16244)
1985 ОНЫ АРВАН НЭГДҮГЭЭР  САРЫН 22.
Хүчирхэг хурдасгуур

Монгол, зөвлөлтийн ард түмний ленинч, ган бат найрамдал, манай хоёр орны бүх талын үр бүтээлт хамтын ажиллагааны тулгуур баримт бичиг БНМАУ, ЗСБНХУ-ын хоорондын найрамдал, хамтын ажиллагааны болон харилцан туслах тухай Гэрээ байгуулагдсаны дөчин

жилийн ойг ирэх оны нэгдүгээр сарын арван таванд орон даяар ёслон тэмдэглэх тухай МАХН-ын Төв Хороо тогтоол гаргалаа. 

Z Марксизмленинизм, социалист интернкционализмын зарчимд тулгуурласан олон улсын шинэ маягийн харилцааны эх үүсвэрийг тавьсан монгол зөвлөлтийн харилцаа манай орнуудад шинэ нийгэм цогцлон байгуулах түүхэн зорилтыг амжилттай шийдвэрлэх эрх ашигт бүрэн нийцэж, ялангуяа БНМАУ-ын тусгаар тогтнолыг батлан хамгаалах, манай оронд социализм байгуулах хэрэгт шийдвэрлэх үүрэг гүйцэтгэж ирлээ >> гэж уул тогтоолд цохон тэмдэглэжээ. Манай орнуудын нийгэм, эдийн засгийн түргэн хөгжил, бүх талын хамтын ажиллагааны баялаг уламжлал, цаашид өргөжих их ирээдүй болон олон улсын харилцаанд гарсан өөрчлөлтүүдийг харгалзан 1946 оны Гэрээг 1966 онд шинэчлэн байгуулснаар хоёр орны найрамдалт харилцаа шинэ дээд шатанд дэвшиж, хэлбэр агуулга нь баяжин, БНМАУ, ЗСБИХУ-ын хамтын ажиллагаа, монгол, зөвлөлтийн ард түмний ойртон нягтрах процесс улам гүнзгийрэхэд бодит хүчин зүйл болсоор ирсэн билээ. 

Монгол, зөвлөлтийн харилцаа найрамдал, хамтын ажиллагааны Гэрээнүүд нь их, бага улс түмний хоорондын бүрэн тэгш эрх, тусгаар тогтнолоо харилцан хүндэтгэх, нөхөрсгөөр хамтран ажиллаж, харилцан туслах интернационалч үзэл санааг бүрэн дүүрэн илэрхийлж, нийгмийн амьдрал ахуйд бодитойгоор хэрэгжин биелж, улс хоорондын харилцааны шинэ хэв Маяг болсон юм. 

Гэрээний үзэл санаанд үнэнч манай хоёр орны нягт хамтын ажиллагаа, ЗХУын сэтгэл харамгүй тусламжийн үрээр орчин үеийн аж үйлдвэрийг хөгжүүлэх, Хөдөө аж ахуйг социалист ёсоор өөрчлөн байгуулах, соёлын хувьсгалын зорилтыг хэрэгжүүлэх зэрэг социализмын үндсийг байгуулахтай холбогдсон түүхэн том зорилт амжилттай хэрэгжиж, улмаар социализмын материалтехникийн бааз байгуулах замаар монгол орон урагшлан хөгжиж байна. Нөхөр Ж. Батмөнх << Аугаа их Ленин, Д. Сүхбаатар нар анх үндэслэсэн бөгөөд улирах цагийн сорилт шалгалтыг даван туулсан МАХН, ЗХУКН-ын хоорондын болон монгол, зөвлөлтийн ард түмний эвдэршгүй холбоо, ах дүүгийн найрамдал хэзээ хэзээнээс илүү бат бэх, хөдөлшгүй үндэс суурьтай, саруул сайхан ирээдүйтэй байгааг сэтгэл гүнээ ханамжтай тэмдэглэж байна >> гэж хэлсэн билээ. 

Манай хоёр орны социалист, коммунист байгуулалтын явдад монгол, зөвлөлтийн найрамдал, хамтын ажиллагаа удам шинэ хэлбэр, шинэ туршлагаар баяжин жилээс жилд бэхжин хөгжиж байгаа бөгөөд манай намын Программын зорилтыг хэрэгжүүлэхэд маш чухал хүчин зүйл, онцгой хурдасгагч болж байдаг юм. 

МАХН-ын Төв Хорооны ерөнхий нарийн бичгийн дарга, БНМАУ-ын Ардыи Их Хурлын Тэргүүлэгчдийн дарга нөхөр Ж. Батмөнх, ЗХУКН-ын Төв Хорооны ерөнхий нарийн бичгийн дарга нөхөр М. С. Горбачев нар энэ оны наймдугаар сард Кремльд уулзаж манай хоёр орны нийгмийн амьдралд улс төрийн ихээхэн ач холбогдолтой шинэ баримт бичиг БНМАУ, ЗСБНХУын эдийн засаг, шинжлэх ухаан техникийн хамтын ажиллагааг 2000 он хүртэл хөгжүүлэх урт хугацааны Программд гарын үсэг зурсан билээ. Монгол, зөвлөлтийн найрамдал, хамтын ажиллагааны эрхэм дээд уламжлалыг хөгжүүлж ирэх зууны эх хүртэл хоёр орны эдийн засаг, шинжлэх ухаан техникийн салбарт үр ашигтай хамтран ажиллах гол чиг шугам, үндсэн зорилтыг тодорхойлон зааснаараа энэ Программ манай орны эдийн засгийн потенциалыг улам нэмэгдүүлж, хөдөлмөрчдийн материаллаг аж байдал, соёлын хэмжээг ихээхэн дээшлүүлэхэд сэтгэл догдлом хэтийн сайхан төлөвийг нээлээ. 

Монгол, зөвлөлтийн хоорондын найрамдал, хамтын ажиллагаа, харилцан туслах Гэрээ бодит ахуйд үг үсэгчлэн хэрэгжиж ирсэн өндөр дээд уламжлалтай бөгөөд тэр нь монголын ард түмний хувьсгалт ололт, эрх чөлөө тусгаар тогтнолын найдвартай баталгаа болж, бодит социализмын хүч чадлыг бататгах, социалист хамтын нөхөрлөлийн нэгдэл нягтралыг бэхжүүлэх үйл хэрэгт идэвхтэй үйлчилдэг олон улсын ач холбогдолтой баримт бичиг мөн. Олон улсын хоорондын байдал ээдрээ түвэгтэй байгаа өнөөгийн нөхцөлд манай нам, засаг улс түмний энх тайван, аюулгүй байдлыг сахин хамгаалах, ялангуяа Ази тивд бат бэх анх тайвныг бэхжүүлэхэд чиглэсэн бодлогыг тууштай баримталж хүн төрөлхтнийг халуун цөмийн сүйрлээс ангижруулах, цөмийн зэвсгийг газар дэлхий дээр хорогдуулах, сансарт дэлгэрүүлэхгүй байх талаар ЗХУ-ын тавьж байгаа хүч чармайлт, оновчтой шинэ чухал санал, санаачилгыг бүрэн дүүрэн дэмжиж байна. 

Найрамдал, хамтын ажиллагаа, харилцан туслах Гэрээний 40 жилийн ойг угтаж манай ард түмэн өндөр бүтээлийн хоёр сарын аяныг орон даяар явуулах хөдөлгөөн өрнүүлж, үйлдвэр, аж ахуй, соёл, шинжлэх ухааны байгууллагуудад хөдөлмөрийн тодорхой амжилт гаргах үүрэг амлалт авч байна. Найрамдлын нэрэмжит өндөр бүтээл, гавшгай хөдөлмөрийн өдөр зохион байгуулах, зөвлөлтийн туршлагаас суралцах, зөвлөлтийн мэргэжилтнүүдтэй уулзалт зохиох зэрэг олон хэлбэрийн ажил зөвлөлтийн тусламжаар байгуулагдсан үйлдвэр, аж ахуй, соёлын газруудаас эхлээд орон даяар далайцтай өрнөж эхэллээ. 

Нийтийн энэхүү оргилсон санаачилгыг чиглүүлэн зохион байгуулж, найрамдлын Гэрээний түүхэн ач холбогдол, монгол, зөвлөлтийн ард түмний эвдэршгүй мөнхийн найрамдлын үр шимээр тус орны нийгэм эдийн засгийн амьдралд гарч байгаа гүн гүнзгий өөрчлөлтийг улс ардын аж ахуй, соёлын хөгжлийн бодит жишээ баримт дээр түшиглэн өргөн сурталчлахад хүч анхаарлаа төвлөрүүлж ажиллах нь бүх шатны намын байгууллагын эрхэм үүрэг мөн. 

