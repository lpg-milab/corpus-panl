№151(16741)  
1987 омы зургадугаар сарын 25.
Бороожуулагчид

Усалгаатай газар тариаланг хөгжүүлэх талаар нам, засгаас авч хэрэгжүүлж байгаа дэс дараатай арга хэмжээнүүдийн дүнд одоо манай улсыг хөдөө аж ахуйн байгууллагуудад 34 мянга шахам талбайг инженерийн аргаар услах 140-өөд том, жижиг систем байгуулж ашиглаж байна. Энэ нь манай улсын тариалангийн талбайн дөрөвхөн хувийг эзлэх боловч жилд улсын хэмжээгээр бэлтгэж байгаа хүнсний ногооны 60 орчим, төмсний арав гаруй, таримал тэжээлийн арав шахам хувийг тэндээс бэлтгэн, өгөөж ихтэй тариалан юм. 

Усалгаатай тариаланг хөгжүүлснээр цаг агаарын ерхшээлээс гарах, гантай нөхцөлд ч найдвартай ургац авах бодит бололцоо бүрдүүлж гагийн ургацыг хоёроос гурав дахин нэмэгдүүлж болдог. Агротехникийн олон хүчин зүйл нийлж байж ургац авах үндэс бүрддэг ч усалгаатай тариалангийн үр дүн бороожуулах машины жолооч, операторч, шахуурга станцад машинч, гар усалгаачдын ажлын дадлага, туршлага, мэргэжлийн мэдлэг, хариуцлага сахилга, технологийн дагуу ажилласнаас ихээхэн шалтгаална. 

Улсын хэмжээгээр усалгаатай тариалан дээр мянга гаруй жолооч, операторч, машинч, усалгаачид ажиллаж байна. Эдний дотор Увс аймгийн Б. Нямгүнтэв, М. Дангаасүрэн, ГовьАлтай аймгийн Н. Амарбаатар, Баянхонгор аймгийн Д. Батгэрэл зэрэг хариуцсан системийн талбайд усалгааг норм. горимын дагуу чанартай хийж, төслийн ургацыг бүрэн буюу давуулан авч байгаа тэргүүний хүн олон бий. 

Хууран уур амьсгалтай манай орны нөхцөлд усалгааны ажил бол талбайд зөвхөн ус дамжуулан өгөх төдий асуудал биш юм. Харин тухайн орон нутагт бий болсон цаг уурын тодорхой нөхцөл байдлыг нарийн тооцоолсны үндсэн дээр таримлыг ургахад шаардлагатай чийгийг ихдүүлж багадуулалгүй. эртдүүлж, оройтуулалгүй тохирсон хэмжээгээр, графикт хугацаанд нь явуулах ёстой. 

Услалтын системийн талбайгаас төсөлд заасан ургацыг авах нь тэнд ажиллагчдаас өндөр хариуцлага, хатуу сахилга, овсгоо шаарддаг. Услалтын системийн ажилчин, мэргэжилтэнтэй тодорхой ажиллах нь орон нутгийн нам, улс, хөдөө аж ахуйн байгууллагын удирдах ажилтны гол үүрэг юм. Шинээр мэргэжил эзэмшсэн залуучууд услалтын системд олноор ирж байгаа учраас тэднийг тогтвор суурьшилтай ажиллуулах, халамжлах явдал нэн чухал байна. 

Мэргэжилтэн ажилчдын мэдлэгийг бататгах, ажлын дадлага туршлага олоход тогтмол анхаарч ажиллах нь чухал. Мэргэжил, мэдлэгийн түвшинг дээшлүүлэх зорилгоор олон нутагт зохион байгуулдаг хичээл, семинар, үзүүлэх сургуульд бороожуулах машины жолооч, операторч, шахуурга станцын машинч нарыг өргөн оролцуулж байх хэрэгтэй. Ингэдэггүйгээс болж тэдний мэргэжлийн болон агротехникийн анхны мэдэгдэхүүний талаархи мэдлэг дулимаг байна. Энэ нь техникийн эзэмшилт усалгааны чанар, таримлын арчлалтад Муугаар нөлөөлж, эцсийн эцэст урган алдаж хүч чадалд нь хүргэж ашиглаж чадахгүйд хүрдгийн нэг үндсэн шалтгаан болж байна. 

Орон нутгийн нам, захиргаа, аж ахуйн байгууллагууд ийм байдалд дүгнэлт хийж, хүмүүсийн мэргэжил мэдлэгийг дээшлүүлэх, тавьсан зорилтоо хэрэгжүүлэх арга зам, нэвтрүүлэх тэргүүн туршлагын талаар сайтар ухуулан ойлгуулж, сэтгэл санааны хувьд бэлтгэхийг анхаарах ёстой. 

Услалтын системийг эзэмшигч байгууллагууд операторч, машинч нарын ажил, усалгааны ажлын явцад дотоодын хяналтыг тогтмол, чанартай хийж, услах графикийг хатуу мөрдөж ажиллах нь зүйтэй. << Усалгааны ажлыг зохих шавардлага, графикийн дагуу хийгээгүй цагт тайван унтах ёсгүй >> гэж Зөвлөлт Киргизийн хамтрал, сангийн аж ахуйд үздэг байна. Ийм журмыг манай хөдөө аж ахуйн нэгдэл, сангийн ая ахуй, тэжээлийн аж ахуйд ч мөрдлөг болгох хэрэгтэй юм. 

Энэ жилийн ажлын байдлаас үзэхэд услалтын системтэй хөдөө аж ахуйн нэгдэл, хоршоолол, сангийн аж ахуй, тэжээлийн аж ахуйнууд операторч, машинч, усалгаачдын хөдөлмөр, ахуй, соёлын нөхцөлийг сайжруулахыг нэлээд анхаарч тусгай байр, сууц барьж, цахилгаан гэрэлтэй болгон ахуй хангамжийн үйлчилгээг нэмэгдүүлж байхад зарим нь тэнд ажиллагчдад хоол ундаар үйлчлээгүй хөдөлмөр хамгааллын хувцсаар хангахгүй: байгаа явдал илрэв. Операторч, машинч, усалгаачдын дунд социалист уралдаан зохион байгуулах, дүгнэх, мэдээлэх, идэвхжүүлэх, тэргүүн туршлага дэлгэрүүлэх талаар ч онцгой анхаарахгүй байна. Ийм дутагдал Дундговь, Дорноговь, Төв, Дорнод, Ховд аймгийн услалтын систем бүхий хөдөө аяс ахуйн байгууллагад гарч байгаа учир түүнийг арилгах яаралтай арга хэмжээ авах хэрэгтэй. 

Усалгаатай тариалан эрхэлж байгаа орон нутгийн нам, Захиргаа, аж ахуйн байгууллагын анхаарал халамж, таримал ургамлын ургалт, хөгжилтийн шийдвэрлэх чухал үед усалгааг зөвхөн өдрийн цагаар ч биш, шөнийн цагаар явуулдаг операторч, машинч, усалгаачдын ажил дээр төвлөрөх ёстой. Өндөр бүтээмжтэй хөдөлмөрлөх нөхцөл болон соёл, ахуйн чанартай үйлчилгээг сайн хангав, социалист уралдааны дүнг шуурхай мэдээлэх, тэргүүний арга барилыг бүтээлчээр дэлгэрүүлэх ажил ямар хэмжээнд байна вэ? гэдгийг орон нутгийн нам, захиргаа, хөдөө аж ахуйн байгууллагын удирдах ажилтан, мэргэжилтнүүд зориуд анхаарч өдөр тутмын удирдлага туслалцаа үзүүлэх хэрэгтэй. 

