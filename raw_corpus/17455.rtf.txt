№238(17455)        
1989 оны аравдугаар  сарын 5.
НАЙРАМДЛЫН ХИЧЭЭЛ

Монгол, зөвлөлтийн найрамдлын уламжлалт 38 дахь сарын ажил өнөөдөр улс орон даяар эхэлж байна. социализмын ууган орон Зөвлөлт Холбоот Улсын ололт амжилт, өөрчлөн байгуулалтын туршлагыг олон түмэнд сурталчлан таниулах, монгол, зөвлөлтийн ард түмний найрамдал, хамтын ажиллагааг цаашид бэхжүүлэн хөгжүүлэх арга, хэлбэрийг боловсронгуй болгох тэр чанараараа БНМАУ-ын эдийн засаг, нийгмийг хөгжүүлэх төлөвлөгөөт зорилтыг амжилттай биелүүлэх, улс орны нийгмийн амьдрал дахь өөрчлөн байгуулалтын үйл явцыг эрчимжүүлэн энэхүү сарын ажил нь үнэнхүү найрамдлын хичээл сургууль болно. 

Монгол, зөвлөлтийн найрамдлын сарын ажлын үеэр ЭДЗЛН-ийн санаачилга, идэвхтэй оролцоотойгоор Зөвлөлт Социалист Бүгд Найрамдах Тажик Улсын жишээн дээр ЗСБНХУ-ын өдрүүдийг зохиох бөгөөд уг ажлын хүрээнд << Найрамдалт залуус >> , << Монгол, зөвлөлтийн эмэгтэйчүүдийн хамтын ажиллагаа >> сэдэвт туршлага солилцох өдрүүд болж Зөвлөлт Тажикийн улс ардын аж ахуй, ардын боловсрол, дүрслэх урлагийн үзэсгэлэн ажиллаж, зөвлөлтийн киноны наадам, номын баяр хийнэ. Түүнчлэн Зөвлөлт Тажикийн урлаг, соёлын зүтгэлтнүүд, лектор, сэтгүүлчид, ЗМНН-ийн идэвхтнүүд манай оронд зочилж, найрамдлын цуглаан, үдэшлэг, уулзалтад оролцож, Зөвлөлт орны хөгжил, урлаг соёлынхоо өв уламжлал, ололт амжилтаас танилцуулах юм. 

Ах дүү хоёр оронд өөрчлөлт, шинэчлэлийн үйл явц өрнөж байгаа өнөөгийн шинэ нөхцөлд найрамдлын сараар зохиох ажлын гол агуулгыг Зөвлөлт орны өөрчлөн байгуулалтын үйл явц, ололт туршлага, найрамдлын үр шимийг олон нийтэд сурталчлан таниулах, монгол, зөвлөлийн бүх талын хамтын ажиллагааг өргөжүүлэх, ур ашгийг улам дээшлүүлэхэд чиглүүлэн зохион байгуулах нь юм, улс, олон нийтийн байгууллагын анхаарлын төвд байх ёстой. 

Манай ард түмэн монгол, зөвлөлтийн ган бат найрамдал, хамтын ажиллагааны үр өгөөжийг өдөр тутам мэдэрч хайрлан дээдэлж, бахархаж байдаг билээ. Наймдугаар таван жилийн эхний гурван жил хагасад ЗХУын техник, эдийн засгийн туслалцаатайгаар. 150 шахам томоохон барилга байгууламжийг иж бүрнээр, мөн олон арга барилгыг хэсэгчлэн ашиглалтад оруулаад байгаагийн зэрэгцээ зөвлөлтийн тусламжаар барьсан олон үйлдвэрийн газар төслийнхөө хуч чадлыг бүрэн ашиглах талаар нэлээд ахиц гаргалаа. Бид дайн тулалдаанд нэгэн экипажид, энхийн хөдөлмөрт нэгэн бригадад байсан уламжлалаараа өөрчлөн байгуулалтад нэгэн фронтод хамт байна. 

Зөвлөлүүдийн оронд өрнөж буй өөрчлөн байгуулалтын явцад ЗХУын нийгэм, эдийн засгийн амьдралд урьд өмнө гарч байсан зарим дутагдал, гажуудлыг зөвлөлтийн хүмүүс ил тодоор ярьж, ажил үйлсдээ шүүмжлэлтэй хандаж байгаа нь манай аугаа их анд нөхрийн тухай монгол хүний сүү мэт ариун цагаан сэтгэлд сэв оруулах ёсгүй нь хэний ч мэдээж зүйл. 

Гэвч Зөвлөлт орны өөрчлөн байгуулалтад эргэлзэх, монгол, зөвлөлтийн хамтын ажиллагааны үр дүнг чамлах, ЗХУ-аас үзүүлж байгаа тусламж дэмжлэгийн ач холбогдлыг дутуу үнэлэх, өөрсдийнхөө гаргасан алдаа дутагдалд зөвлөлтийн хүмүүс буруутай мэтээр ярих зэрэг зарим нэг зохисгүй хандлага манай хүмүүсийн өчүүхэн хэсгийн дунд илэрч байгаад яам, улс, олон нийтийн байгууллагууд хатуу дүгнэлт хийж, бодит байдлыг хүмүүст, ялангуяа залуучуудад үнэн мөнөөр нь ойлгуулахын хамт дээрх зохисгүй үзэгдлийг санаатайгаар дэвэргэн эрүүл бус яриа гаргадаг этгээдийн оролдлогод цаг тухайд нь няцаалт өгч байх нь үндэстний бахархал болсон найрамдалдаа хайртай бид бүхний ёс суртахууны үүрэг мөн. 

Манай улсын аймаг, хот ЗХУ-ын бүгд найрамдах улс, автономит муж, хязгаар, хоттой тэрчлэн хоёр орны ижил төрлийн яам, тусгай газар, аж ахуй, соёлын байгууллага, хөдөлмөрийн хамт олны хооронд тогтоосон нөхөрсөг орнуудын харилцаа өргөжиж, хамтын үйлдвэрийн хэлбэр амжилттай хөгжиж байгаа нь ЗХУ-ын улс ардын аж ахуйн тодорхой туршлага, ажлын дэвшилт арга технологийг судлан өөрийн орны нөхцөлд тохируулан бүтээлчээр хэрэглэх өргөн боломжийг нээж байна. Гэвч төв, орон нутгийн зарим байгууллага шууд харилцааны шугамыг ашиглах нэрийдлээр удирдах ажилтан зонхилсон төлөөлөгч солилцох, олонхи тохиолдолд гол төлөв зочлох, амрах, аялахыг урьдал болгох, зарим үед бараа материал аж ахуйн аар саар зүйл хөөцөлдөх зэргээр өргөн утгатай ажлын агуулга, хэлбэрийг явцууруулах хандлага байгааг зөвтгөж болохгүй юм. Тодорхой ажил мэргэжлийн хүмүүс солилцож, тэргүүн туршлага, ажлын дэвшилт арга технологийг судлан эзэмших, Зөвлөлт орны өөрчлөн байгуулалтын үйлс, эдийн засгийн шинэ сэтгэлгээ, аж ахуйг удирдах шинэлэг арга барилаас суралцахад шууд харилцааны боломжийг өргөн ашиглах нь чухал юм. Найрамдлын сарын хүрээнд шууд харилцааны шугамаар энэ өдрүүдэд зохиох ажилд ч өөрчлөлт, шинэчлэлийн байр сууринаас хандах учиртай. БНМАУ-ын Үйлдвэрийн газрын хууль, саяхан хүчин төгөлдөр болсон хоёр орны үйлдвэр, байгууллагын хооронд шууд харилцаа тогтоон хэрэгжүүлэх, хил орчны худалдаа хөгжүүлэх журам зэрэг хууль эрхийн баримт бичиг нь байгууллага, хөдөлмөрийн хамт олонд шууд харилцааг бие өргөжүүлэн гүнзгийрүүлэх шинэ сайхан бололцоо нөхцөл бүрэлдүүлж байгааг бүтээлчээр хэрэгжүүлэх нь зүйтэй байна. 

Нөхөр Ж. Батмөнх, М. С. Горбачев нарын энэ зун хийсэн дээд хэмжээний уулзалтын үр дүн нь ах дүү хоёр ард түмний бүх талын хамтын ажиллагааг улам хөгжүүлж, үр ашгийг нь дээшлүүлэхэд цаашдын түлхэц өгч, манай орны эдийн засаг, нийгмийн хөгжлийг хурдасгах, БНМАУ-д өрнөсөн өөрчлөлт, шинэчлэлийг улам эрчимжүүлэхэд чухал хүчин зүйл болно гэдэгт монголын ард түмэн бат итгэж байна. 

Аугаа их Октябрийн социалист хувьсгалын 72 жилийн болон БНМАУ-ыг тунхагласны 65 жилийн ойд хөдөлмөрийн өндөр амжилтаар бэлэг барьж, оныхоо төлөвлөгөөт зорилтыг бүх үзүүлэлтээр ханган биелүүлж, МАХН-ын Төв Хорооны ээлжит VII бүгд хурлыг угтахаар манай орны хөдөлмөрчид шургуу хөдөлмөрлөж байгаа үед мөн << гол, зөвлөлтийн найрамдлын сарын уламжлалт ажил өрнөж баяр дээр баяр нэмж, ихийг бүтээх, ирээдүйд тэмүүлэх бидний урам зоригийг бадрааж өгөх нь дамжиггүй юм. 

Улс орныхоо нийгмийн амьдралын бүх хүрээнд өөрчлөлт, шинэчлэл хийх манай нам, ард түмний дайчин үйл хэрэгт зовлонгийн ард түмэнтэй тогтоосон ленинч найрамдал, бүх талын хамтын ажиллагаа маань сайн сайхан нөлөө үзүүлнэ гэдэгт эргэлзэх юмгүй билээ. Манай найрамдал, хамтын ажиллагаа түүхэн бүх сорилтыг амжилттай даван туулж улам бүр бэхжин гүнзгийрсээр ирсэн баялаг уламжлалаа өргөжүүлэн хөгжүүлж, өөрчлөлт, шинэчлэл, ил тод байдал, ардчиллын давалгаат тэнгист суут Ленин, их Сүхбаатарын гэрээслэлд чин үнэнчээр зүг чигээ баттай барих болно. Бид бүхний хувь тавилангийн гандан бууршгүй гэрэлт од, зам заагч луужин маань Аугаа их Октябрийн мөнхийн үзэл санаа мөн.

