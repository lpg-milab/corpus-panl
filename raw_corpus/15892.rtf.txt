№ 15892
1984 ОНЫ АРАВДУГААР САРЫН 10.
ЭНЭ ЖИЛИЙН ХЭЭЛТҮҮЛЭГ, ИРЭХ ЖИЛИЙН ТӨЛ

Нийт малын ная гаруй хувийг эзэлдэг бог мал хээлтүүлэх ажил орон даяар эхэлж байна. Бог малын хээлтүүлгийн бэлтгэл, зохиож байгуулалт, чанараас ирэх жил бойжуулах хурга, ишигний тоо, төл хүлээн авах ажлын амжилт шалтгаална. Иймд бог мал хээлтүүлгийн ажилд төл бойжуулахаас дутуугүй анхаарал тавих шаардлага гарч байна. Гэвч энэ чухал ажлын ач холбогдлыг дутуу үнэлэн, бог мал нийлүүлэгч тавих хяналт шалгалт авах зохион байгуулалтын арга хэмжээг хангалтгүй зохиосноос жилд дунджаар 500 мянга шахам хурга, ишиг бойжуулах, нэлээд хэмжээний мах, ноос, ноолуур үйлдвэрлэх бололцоо алдаж байна. Мал хээлтүүлгийн бэлтгэлийг чанаргүй хайж хугацаа алдах буюу оройтуулснаас төллөлт сунжрах, цаг бусаар төллөх, хэнз, давжаа төл гарч сэнсрэх зэргээр төлийн бойжилт, өсөлтөд муугаар нөлөөлж байна. Иймд бог мал хээлтүүлгийн бэлтгэл ажлын нэг хурга, ишиг ялгах энэ жилийн ажил өнгөрөгч сарын сүүлчээр 72, 3 хувь байгаагийн дээр хээлтүүлэгт орох бог малд тарга хүч сайтар авахуулах, суурь зохион байгуулалт хийх ажил хангалтгүй байгааг орон нутгийн нам, улс, хөдөө аж ахуйн байгууллага анхааралдаа авах цаг болжээ. Урьд онд мал сувайрсан шалтгааныг сум, бригад, хэсэг, суурь бүрээр нарийвчлан судалж, олгох оны ажилд буурьтай дүгнэлт хийсний үлдсэн дээр энэ онд хийх ажил, авах арга хэмжээг нарийн тодорхой болгох хэрэгтэй. 

Бог мал төллөх ашигтай хугацааг зуншлагын байдлыг харгалзан, жил бүр малчдаар хэлэлцүүлэн зөв тогтоож, хээлтүүлэх эхлэхээс өмнө төлийг эм хонь, ямааны сууриас бүрэн ялгаж, сууриудыг тэгшитгэн, намрын оторт гаргасан байвал зохино. 

Энэ жил зарим аймаг, сумын нутагт зуншлага оройтож, малын тарга хүч гүйцэж чадаагүй олон суурь малчин өөр аймаг, сумын нутагт отроор өвөлжих учраас намын анхан шатны болон ардын хяналтын байгууллага мал нийлүүлгийн явцыг үе үе шалган, хонь, ямааны хээл авалт муу байгаа суурийн ажилд анхаарлаа төвлөрүүлэх хэрэгтэй. Үүнд юуны өмнө суурийн малын тохироог зөв хийсэн эсэх, зохиомол, гардан хээлтүүлгийн салбарын аж ахуйн бэлтгэлийн хангамж, тэнд ажиллаж байгаа техникч, лаборант нарын ажлыг шалган, зохих зөвлөлгөө өгөх хэрэгтэй. 

Хээлтүүлэг явуулж байгаа сууриудын бэлчээр, уг хужрын хангамж, малын бэлчих, хотлох цагийн хуваарийг хянаж, сөл ихтэй нам дор, зөвлөн хөрстэй бэлчээрт тайван тогтуун хариулж, тарга хүчийг сайтар тогтоох хэрэгтэй. Мал хээлтүүлгийн ажилд оршиж байгаа гол дутагдлын нэг нь зохиомол хээлтүүлгийн байр, салбарыг зааврын дагуу бэлтгэхгүй, хээлтүүлэх арга технологийг зөрчих, шилмэл нэгдүгээр ангийн хээлтүүлэгчийн үрийг шингэлж, тэг градуст хөргөн, салбар пунктэд зөөж хэрэглэх технологийг нэвтрүүлэхгүй байгаад оршино. Ялангуяа нутгийн шилмэл омгийн хээлтүүлэгчийг сайжруулагчаар ашиглаж байгаа нэгдэл, аж ахуйн болон улсын үржлийн фермийн  шилмэл омгийн малыг зохиомол аргаар хээлтүүлэх журамд шилжих хэрэгтэй. Зарим аж ахуй, нэгдэл бэлтгэл ажлаас нь бэрхшээж, зохиомол хээлтүүлгийн ач холбогдлыг үл ойшоож, ердийн хээлтүүлгийн голлож байгаа нь зохисгүй хэрэг. Ялангуяа төлийг ялгалгүйгээр эх сүргийг нийлүүлэгт оруулдгийг бүрмөсөн зогсоох хэрэгтэй. 

Эрдэмтдийн судалгаа, тэргүүний нэгдэл, сангийн аж ахуй, малчдын ажиллагаанаас үзэхэд, манай аль ч бүсэд хонь, ямааг жил бүрийн гуравдугаар сараас дөрөвдүгээр сарын эхний хагасад багтаан төллүүлэх нь ашгийг нотолж байна. Ийм учраас Хөдөө аж ахуйн Яам энэ оны бог малын хээлтүүлгийн нийт нэгдэл, сангийн аж ахуйд аравдугаар сарын эхнээс 40 - 45 хоногт багтаан явуулахаар шийдвэрлэж, орон нутагт чиглэл өгчээ. 

Бог мал хээлтүүлгийн бэлтгэлийг нийт аймагт шалгасан дүнгээс үзэхэд, олонхи аймаг, нэгдэл, аж ахуй уг ажлыг аравдугаар сард эхлүүлэхээр зохион байгуулсан байна. Сэлэнгэ аймаг нийт хурга, ишигний 96 хувийг ялгаж, суурь зохион байгуулалтыг анги, чанараар хийж, << Найрамдал >> , Орхон, Ерөөгийн зэрэг аж ахуйд хээлтүүлгийн есдүгээр сарын эхээр эхлүүлжээ. Мөн Өмнөговь, Увс, Говь-Алтай аймаг хурга, ишигний 80.03 хувийг ялгаж, хээлтүүлгийн бэлтгэлийг үндсэнд нь хангасан байна. 

Гэвч Төв, Булган, Хэнтий аймагт хурга ишигний дөнгөж 38 - 57 хувийг ялгаад байгаагийн дээр Архангай, Өвөрхангай, Хэнтий, Баянхонгор, Өмнөговь аймгийн зарим нэгдэл энэ оны үржилд хэрэглэх хуц, ухныг ч татаж аваагүй байв. Иймээс дээрх аймгийн нэгдлүүдийн нам, захиргааны байгууллага шалгалтаар илэрсэн дутагдалд зарчмын дүгнэлт хийж, даруй арга хэмжээ авбал зохино. 

Тэргүүний нэгдэл, аж ахуйнууд бог малын хээлтүүлгийг зохион байгуулахдаа тухайн нутгийн онцлогийг харгалзан, баазад бөөнөөр нь төллүүлэх, эсвэл хүн хүч, хашаа байр, тэжээлийн хүрэлцээ, хангамжийг харгалзан, суурьд завсарлагаатай болон цувруулж төллүүлэн, нилээд үр дүнд хүрч байгаа туршлагыг хэрэглэх нь зүйтэй. Ер нь улсын хэмжээгээр 45 хоногт багтаан төллүүлэхээр бог малын хээлтүүлгийг зохион байгуулах шаардлагатай. 

Хуц, ухна дутагдалтай байгаа зарим аймаг зохих бэлтгэлийг сайн хангасны үндсэн дээр зохиомол хээлтүүлгийн аргыг өргөн хэрэглэх нь зүйтэй, Малыг үр төлөөр нь шилж, тохируулан сонгох, сүргийн чанарыг сайжруулах ажил нь хээлтүүлгээр дамждаг учраас нэгдэл, сангийн аж ахуй бүр төл бойжуулах хамгийн ашигтай хугацаанд тохируулан, хээлтүүлгийг хугацааг тогтоож, хээлтэх насны эм хонь, ямаа бүрт хээл авахуулах нь чухал байна. 

Бог малын нийлүүлгийг зохиож байгуулалттай явуулж, хээлтэгч бүрийг хугацаанд нь хээл авахуулуулах ажил мал аж ахуйн мэргэжилтний үүрэг төдийгүй, бас малчид, нам, улс, олон нийт, аж ахуйн бусад байгууллагын идэвхтэй оролцоо, хяналт шалгалтын үр дүнд хэрэгжих учраас түүнд анхаарлаа төвлөрүүлж, урьд жилүүдийн ололтыг бататган, дэлгэрүүлэх явдал өнөөгийн чухал зорилт мөн. 

