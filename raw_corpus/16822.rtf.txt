№232 (16822) 
1987 оны есдүгээр сарын 27.  
Сүргийн бүтэц

Мал сүргийн өргөтгөсөн нөхөн үйлдвэрлэлийг тасралтгүй хангаж, ашиг шимийн хэмжээг нэмэгдүүлэн, эдийн засгийн ур ашгийг дээшлүүлэхийн уг сурвалж болсон хээлтэгч малын тоо, чанараас мал өсгөх, арвин их бүтээгдэхүүн үйлдвэрлэх зорилгыг биелүүлэх ажил шууд шалтгаална. Хэн бүхний мэдэх ийм асуудлыг тал бүрээс нотлох хэрэгцээгүй мэт боловч манай мал сүргийн бүтцийг тодорхойлох гол үзүүлэлт буюу хээлтэгч талын тоо, чанар, зохистой харьцаа доголдож, энэ талын бодол санаа, бодит байдал хоёр ихээхэн зөрүүтэй байна. 

Орон нутгийн нам, улс, хөдөө аж ахуйн байгууллагын удирдлага, мал аж ахуйн мэргэжилтнүүд, малчид мал сүргийн зохистой бүтцийг бүрэлдүүлэх ажилд хариуцлагагүй хандаж хээлтэгч малыг тогтвортой өсгөх тухайд тооцоо судалгаа муутай ажилласнаас сүүлийн дөрвөн жилд нийт мал есөн хувь, хээлтэгч 6, 4 хувь хорогдсон байна. Ялангуяа Баянхонгор, Архангай, Дорнод, Өвөрхангай, Өмнөговь, Хэнтий аймаг нийт болон хээлтэгч малынхаа 11 27 хувинг хорогдуулсан нь улсын хэмжээний хорогдлын 80 - 92 хувьтай тэнцэж байна. Өнгөрсөн жил хээлтэгч мал оны эхэнд байснаас 1, 7 хувь хорогдож, сүрэгт эзлэх хувийн жин буурсны уршгаар мал сүргийн бүтцийн зохистой харьцаа зарим аймаг, суманд ноцтой алдагдаж мал аж ахуйн үйлдвэрлэлд бэрхшээл учруулж байна. 

Мал аж ахуйн бүтээгдэхүүний өсөн нэмэгдэж байгаа хэрэгцээг хангахад эр мал, заазлагдсан хээлтэгчээс гадна үржилд тэнцэх малыг ч ихээхэн хэрэгцээлэх болсон нь сүргийн өргөтгөсөн нөхөн үйлдвэрлэлийг хангах, чанарыг сайжруулахад муу нөлөөлж цаашид үргэлжлүүлж болохооргүй хэмжээнд зарим талаар хүрчээ. Мал сүрэгт байвал зохих нас, хүйсийн мал, ялангуяа махны үйлдвэрлэлийг голчлон хангадаг эр малын тоо харьцангуй цөөрснөөс өсвөр мал, тухайн оны бойжиж байгаа төлийн нэлээд хувинг борлуулах тоо толгойн бууралтыг түргэсгэж байна. 

Тодорхой чиглэлийн аж ахуйд зайлшгүй байвал зохих ноосны цэвэр үүлдрийн болон эрлийз эр хонь, ямааг хадгалж, үлдэх боломжоо хомсдуулснаас тоо нь цөөрч нарийн нарийвтар, бүдүүвтэр ноос, ямааны ноолуурын үйлдвэрлэлд муу нөлөөтэй боллоо. Нийт сүргийн 87 орчим хувийг хээлтэгч болон тухайн оны төл, үлдэхийг ажил, уналга эдэлгээ, махны зориулалтын эр мал одоогоор эзэлж байгаа нь сүргийн бүтцэд зохисгүй өөрчлөлт оруулж улмаар мал өсгөх. нэг малаас ашиглах ашиг шимийг нэмэгдүүлэхэд тодорхой бэрхшээл бий болгож байна. 

Улсын төвлөрсөн хэрэглээнд бэлтгэж байгаа малд хээлтэгч, бага жинтэй өсвөр насны мал зонхилох болсны улмаас нэг хонь, ямааны амьдын дундаж жин, 1984 оныхоос 1, 21 - 5 кг - аар, түүнчлэн нэг тэмээнээс ашиглах ноос Дундговь, Увс аймагт хонины ноос Булган, Сэлэнгэ, Дорнод аймагт, ноолуур Говь-Алтай, Булган, Сүхбаатар аймагт тус тус буурсан байна. Сүргийн бүтцийн харьцаа алдагдсанаас үүдэн гарсан ноцтой ийм дутагдлын гол шалтгаан нь үнэн хэрэгтээ малыг таргалуулах, тэжээх. бордох, оторлох тарга хүчийг чамбайруулах ажил цалгардаж, улмаар хэрэгцээг жин ихтэй цөөн малаар хангах удирдлага зохион байгуулалтын арга хэмжээ дутсанд байна. Сүргийн бүтцэд тодорхой судалгаа дүгнэлт хийж, түүнийг сайжруулах гол үүргээ орон нутгийн нам, улс, хөдөө аж ахуйн байгууллагын удирдлага, нэгдэл сангийн аж ахуйн мэргэжилтнүүд хангалтгүй биелүүлж, аж ахуйч бусаар барахгүй мал өсгөх технологийн чанартай гол зүйл дээр хайнга хандсаны хор уршиг ийнхүү сүргийн бүтцэд нөлөөлжээ. Мал сүргийн бүтцийн зохистой харьцааг хангахад хээлтэгч мал, бойжуулах төл, маханд борлуулах мал, зүй бус хорогдлын хэмжээ ч шууд хамаарах учир юуны өмнө хээлтэгч малыг тогтвортой өсгөж, сүргийн нөхөн үйлдвэрлэлийг байнга сайжруулах, улмаар иж бүрэн тооцоо барих нь чухал. 

Хээлтэгч малыг зөвхөн тооны хувьд өсгөх төдийгүй чанарыг сайжруулахыг голлон анхаарч, мал аж ахуйн суурь, хэсэгт үржил селекцийн ажлыг хариуцлагатай нягт, нямбай зохиож, нутгийн малд шилэлт сонголт, ангилалт, заазлалтыг ажил хэрэгчээр нухацтай хийх, хурдан өсөлттэй бие бялдраар том, төлөрхгийг сонгон үржүүлэх талаар эзний ёсоор санаа тавивал зохино. Төлийг сайн бойжуулах, ялангуяа зуун эх мал тутмаас авах төлийг эрс нэмэгдүүлэхгүйгээс сүргийн зарлагыг төлөөр нөхөх бололцоо хомсдож байна. Тэрчлэн сүргийн бүтцийг зохистой хэмжээнд байлгахад аж ахуйн зорилготой зарцуулах малын зарлагыг зөв зохион байгуулах, малын зүй бур хорогдлыг багасгахын тулд мал аж ахуйн материаллаг баазыг бэхжүүлж, өвөл хаврыг бэлтгэл сантай давах, тарга тэвээргийг сайн авахуулж, малаа төлөөр өсгөх ажлыг жингээр өсгөхтэй сайтар хосолбол зохино. Малын тооны өсөлт ихээхэн ач холбогдолтой хэвээр байгаа учраас тохиолдож болох бэрхшээлийг хохирол багатай давж, бага зардлаар арвин их бүтээгдэхүүн үйлдвэрлэх боломжийг эрж сүвэгчлэн сүргийн бүтцийн зохистой харьцааг шинжлэх ухааны үндэслэлтэй тогтоохгүй баримжаа, таамгаар ажиллах хоцрогдсон аргатай зууралдах нь эцсийн дүнд хямралд хүргэнэ гэдгийг хатуу санах ёстой. 

Хөдөө аж ахуйн нэгдэл, сангийн аж ахуйн жил бүрийн үйлдвэрлэл, санхүүгийн төлөвлөгөөнд сүргийн бүтэц сайжруулах, тогтвортой байлгах асуудлыг сүргийн эргэлтэд тусгаж, түүнээ хэлбэрэлтгүй удирдлага болгон ажиллах ёстой. Юуны өмнө байгаль, эдийн засгийн нөхцөл, мал аж ахуйг эрхэлж байгаа аргадаа дүн шинжилгээ хийж сүргийн бүтцийг сайжруулахад бүх шатны байгууллага, хүмүүсийн хариуцлага, санаачилгыг дээшлүүлж, хяналтыг сайжруулах, төлөвлөлт, эдийн засаг, эрдэм шинжилгээний байгууллагын оролцоо, бүтээлч ажиллагааг идэвхжүүлэх малчнаас эхлээд мал аж ахуйн мэргэжилтэн, нэгдэл, сангийн аж ахуйн удирдлагын ажил хэрэгч үүрэг хариуцлагыг чангатгах хэрэгтэй байна. Сүргийн бүтцийг зохистой хэмжээнд барьж байх нь тэдний ажлын хамгийг шийдвэртэй үзүүлж байвал зохино. 

