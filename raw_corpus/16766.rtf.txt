№176 (16766)    
1987 оны долдугаар сарын 14.
Энх тайван, аюулгүй байдал, хамтын ажиллагааны төлөө

Ази, Номхон далайн бүс нутгийн энх тайван, аюулгүй байдал, сайн хөршийн хамтын ажиллагааны төлөө тэмцлийн тулгамдсан асуудлаар энэ оны долдугаар сарын 7 - 9-нд Улаанбаатар хотноо болсон тус бүс нутгийн орнуудын коммунист, ажилчны намын төлөөлөгчдийн зөвлөлдөх уулзалтын дүнг МАХН-ын Төв Хорооны Улс төрийн Товчоо хэлэлцээд тогтмол гаргалаа. << Нөхөрсөг, санаа нэгдмэл, илэн далангүй, ажил хэрэгч байдалд болсон энэ уулзалт бүс нутгийн коммунист, ажилчны намуудын нэгдэл нягтралыг бэхжүүлэх, тэдгээрийн хооронд хэлхээ холбоо, Харилдан ажиллагааг цаашид өргөжүүлэх, энх тайван, нийгмийн дэвшлийн төлөө ариун тэмцэлд тэдний гүйцэтгэх үүрэг, оруулах хувь нэмрийг улам бүр арвижуулахад чиглэсэн чухал үйл явдал боллоо гэж ут тогтоолд тэмдэглэсэн байна. 

Ази, Номхон далайн бүс нутгийн хурцадмал, түгшүүртэй байдал нь зөвхөн дурдсан хүрээний орнуудын эрх ашигт харшлах мэтээр авч үзэх төдий явцуу ойлголт биш, манай гаригийн нийт улс орны хамтын энх амгалан аж төрөх хүсэл мөрөөдөлд харшилж байгаа ноцтой асуудал мөн. Империализм, ялангуяа америкийн империализмын милитарист бүлгийнхний түрэмгий кеоглобалист бодлогын уршгаар Ази, Номхон далайн бүс нутагт цөмийн зэвсэг, цэргийн флот бусад төрлийн зэвсэгт хүчин улам ихээр нэмэгдэж, АНУ Япон Өмнөд Солонгос гэсэн зэрэг улс төрийн гурвалжин түншлэл идэвхжиж, цэрэг дайны чиглэлтэй цөмийн программ, техникийн боловсруулалт хийх ажил ч тив нутгийн зарим оронд хүчтэй болж байгааг Улаанбаатарын зөвлөлдөх уулзалт буруушаан тэмдэглээд, энд бий болсон аюултай байдлыг орон тоогүй дээр нь өөрчилж, сайн түнш эргэлт гаргах нь амин чухал болохыг санал нэгтэй заалаа. 

Зөвлөлдөх уулзалтад оролцсон ЗХУКН-ын төлөөлөгчдийн тэргүүн Л. Ф. Добрьшины мэдээллийг ЗХУКН-ын Төв Хорооны Улс төрийн Товчоонд сонсоод, << Хамгийн өргөн уудам бөгөөд хамгийн олон хүн амтай манай гаригийн энэ районы улс түмний сонирхож буй Ази, Номхон далайн бүс нутгийн энх тайвныг бататгах, түгшүүртэй байдлыг арилгах, улс төрийн байдлыг сайжруулах арга зам эрж сүвэгчлэхийн тулд олон этгээдийн янз бүрийн уулзалтыг байнга хийж байхыг уулзалтад оролцсон ах дүү намууд эрмэлзэж байгаагаа илэрхийлсэн нь чухал ач холбогдолтой боллоо >> гэж тэмдэглэсэн байна. 

Нэг жилийн өмнө Владивосток хотноо нөхөр М. С. Горбачевын дэвшүүлсэн өргөн цар хүрээтэй саналыг уулзалтад оролцогчид дэмжин сайшаан түүнийг хэрэгжүүлэхэд түлхэц өгөхийн чухлыг дахин нотлов. 

Номхон дөлгөөн далай гэж нийтэд нэршсэн манай гаригийн хамгийн том далайн ус эргийг нь илбэн цалгилж Байдаг Австралиас эхлээд АНУ болон ЗХУ, холхи өрнөдийн Канад орон хүртэл хаа ч гэсэн хүн ардын гэгээн хүсэл мөрөөдөл гагцхүү энх тайван аж төрөхөд чиглэж, цөмийн дайны аюулыг хазаарлан зогсоож, түгшүүртэй байдлыг намжаахыг эрмэлзэж, үүний төлөө хэрэгтэй бүхнийг хийх зориг шийдвэр төгс байгааг Улаанбаатарын зөвлөлдөх уулзалт дахин үнэмшилтэй нотоллоо. 

Талын Монгол, арлын Индонез, эх газрын Иран, сэргэн мандаж буй Афганистан, Энэтхэг Хятадын хойгийн ах дүү гурван орон Вьетнам, Лаос, Кампучи, эртний соёлт Энэтхэг, Балба болон Шри-Ланка, Шинэ Зеланд, Филиппиний эгэл жирийн хүмүүс Номхон далайг цөлийн шуурганд дайруулж догшин далай болгон гал усан галав юүлүүлэхийг хэрхэвч хүсэхгүй, тэгэхийг хэнд ч зөвшөөрөхгүй гэдгийг Улаанбаатарын уулзалтад оролцсон коммунист, ажилчны хорь гаруй намын төлөөлөгчид уулзалтынхаа дүнгээр хэвлэлд зориулан гаргасан мэдээндээ илэрхийлжээ. 

Улаанбаатарын уулзалт Ази, Номхон далайн бүс нутгийн коммунист, ажилчны намуудын хамтын ажиллагааны түүхэнд шинэ хуудас нээж, тус бүс нутагт цөмийн зэвсэггүй, хүч хэрэглэдэггүй ертөнцийн төлөө тэмцэлд сайн санаат бүх хүний хүч чармайлтыг эрчимжүүлэн нэгтгэх багагүй бололцоо байгааг тэмдэглэж, Ази, Номхон далайн янз бүрийн хэсэгт цөмийн зэвсэггүй, энх тайвны бүс байгуулах, улс төрийн намууд үйлдвэрчний эвлэл, эмэгтэйчүүд, залуучууд, шашны болон бусад байгууллага, хөдөлгөөнтэй яриа хэлцээ хийж хамтарсан үйл ажиллагаа явуулахад чиглэсэн олон хэлбэрийн ажил өрнүүлэхэд бэлэн байгаагаа мэдэгдлээ. 

Улаанбаатарын уулзалтыг зохион байгуулж амжилттай явуулсан нь Ази, Номхон далайн бүс нутгийн орнуудын коммунист, ажилчны намын хамтын хүчин чармайлтын үр дүн бөгөөд манай гаригийн нийт хүн ардын аюулгүй байдлын төлөө тэмцлийг эрчимжүүлэхэд зөвлөлдөх уулзалтаар тохиролцсон зүйлүүдийг ажил хэрэг болгох, бүс нутгийн орнуудын төр, олон нийт, олон улсын байгууллагатай хамтын ажиллагааг өргөжүүлэн идэвхжүүлэх бодит арга хэмжээ авахад уулзалтад оролцогч намууд, түүний дотор МАХН хэрэгтэй бүхнийг хийх нь эргэлзээгүй юм. 

Энх тайван, аюулгүй байдал, сайн хөршийн хамтын ажиллагааны төлөө ариун тэмцэлдээ, уулзалтынхаа үзэл санааг хэрэгжүүлэх үйлсдээ Ази, Номхон далайн бүс нутгийн коммунист, ажилчны намууд дэвшилт өргөн олон нийтийн их хүчинд тулгуурлан амжилт олох нь дамжиггүй юм. 

Азийн тэнгэр цэлмэг байх болтугай.

