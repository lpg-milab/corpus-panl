№16 (16293)      
1986 оны нэгдүгээр сарын 18.
Цөмийн сүйрлээс аврах програм

<< Хүн төрөлхтнийг цөмийн дайны сүйрлийн аймшгаас ангижруулах программыг 1986 оноос хэрэгжүүлж эхлэхийг Зөвлөлт холбоот Улс санал болгож байна " гэж ЗХУКН-ын Төв Хорооны ерөнхий нарийн бичгийн дарга Михаил Горбачев мэдэгдэлдээ цохон дурдлаа. Дэлхий нийтийн хүсэл эрмэлзэл, дайн дажингүй энх амгалан аж төрж, хөдөлмөрлөж, бүтээхийг зорьж байдаг сая сая эгэл жирийн шударга хүмүүсийн эрхмийн дээд бодол санаанд энэ мэдэгдэл гүн гүнзгий утгаараа, энэрэнгүй хүнлэг агуулгаараа яв цав нийцэж байгаагаар барахгүй хорьдугаар зууны шившигт үзэгдэл болсон хүнийг үй олноор устгах зэр зэвсгээс хорвоогоо чөлөөлөн ангижруулж, хүний түүхийн гурван мянга дахь оныг зэр зэвсэг арзайлгаж унахгүй, харин ч баяр баясгалан, аз жаргал бүх нийтийн нөхөрлөл нэгдлийн тугийг өргөн болгох туйлын ажил хэрэгч тодорхой зорилт дэвшүүлж, энэ зуунаас үлдэж байгаа арван таван жилд хүн төрөлхтөн, газар дэлхийг цөмийн зэвсгээс ангижруулах ажлыг зохих үе шаттайгаар тууштай хийж дуусгах бүх нийтийн хамаарал бүхий том Программыг ёс төртэй тунхаглалаа. Цөмийн зэвсэг анх бий болсон тэр үеэс эхлэн түүнийг цэрэг дайны зорилгод хэрэглэх, үйлдвэр, цехийг цаазлан хориглох нэн чухал санаачилгын пионер нь байсаар ирсэн ЗХУ өнөөдөр тэрхүү хөнөөлт зэвсгийг эх дэлхийгээс цэвэрлэж дуусгах ариун үйлсийг эхлэх хүндэт пионер нь боллоо. Октябриар мэндэлсэн аугаа их Зөвлөлт гүрэн, Зөвлөлт Холбоот Улсын Коммунист Нам, зөвлөлтийн хүмүүс хэлсэн үгэндээ эзэн болж, дэвшүүлсэн зорилтоо нэр төртэй хэрэгжүүлдэг өндөр дээд уламжлал бий болгосныг өрлөг түүх, шударга хүн төрөлхтөн гэрчлэх билээ. << Эрхэм дээд үнэт зүйл болох энх тайван, найдвартай ирээдүйг хангах явдалтай харьцуулбал учир холбогдлоор өчүүхэн зүйл болсон улс үндэстнүүд хувиа хичээх, тактикийн тооцоо хийх, хэрүүл маргаан гаргах явдлыг эцэс болгох шаардлагатай байна >> гэж нөхвөр Михаил Горбачев уриалсан байна. Түүхэн ач холбогдлоороо ч, ирээдүйн аугаа их үр дүнгээрээ ч зүйрлэшгүй бөгөөд гайхамшигтай чухал мэдэгдэл хийхдээ ЗХУКН, ЗСБКХУ гагцхүү төрийн улс орны ашиг сонирхлыг биш юуны урьд манай гаригийн нийтлэг эрмэлзлийг илэрхийлсэн учраас улс бүрийн, иргэн бүрийн нандин хүсэл бодолтой нийцэж байна. 

Онцгой чухал программаа хэрэгжүүлэх нэгдүгээр шатанд ЗСБНХУ, АНУ-ын нутагт хүрч тусах цөмийн зэвсгийг 58 жилийн хугацаанд хоёр дахин хорогдуулах, тур хоёр оронд үлдэх тийм зөөгч хэрэгслийг 6ООО-аас илүүгүй цэнэгтэй байлгах. Энэ хүрээнд сансрын цохилтын зэвсгийг бий болгох, турших, байрлуулахаар харилцан татгалзах үндсэн болзол дэвшүүлж, Европ тивийг цөмийн зэвсгээс ангижруулах анхны алхам болгож Европын бүс дэх тус хоёр орны баллистив болон далавчит пуужинг оролцуулан, дунд тусгалын пуужинг бүрэн устгах санал гаргаж стратегийн, дунд тусгалын пуужинг бусад оронд нийлүүлээгүй байх үүрэг авахыг АНУ-д уриаллаа. 

Цөмийн зэвсгийг хураахад цөмийн зэвсэгтэй бусад гүрэн нэгдэл орж, тэд эхлээд цөмийн бүх завсэглэлээ нэмэгдүүлэхгүй, тэрчлэн бусдын нутагт цөмийн зэвсэг байрлуулахгүй байх үүрэг авахыг хоёр дахь шатны зорилт болгон ЗХУ дэвшүүлж, цөмийн зэвсэг бүхий бүх улс гүрэн өнөө болон хойч үед цөмийн зэвсэг хэрэглэхээс дутуугүй хор уршиг учруулах бүх туршилтыг зогсоох сайхан төлөвийг тодорхойллоо. Физикийн шинэ зарчимд үндэслэсэн, хөнөөх аюулын хувьд цөмийн зэвсэг буюу үй олноор устгах бусад хэрэгсэлтэй ойролцоо цөмийн биш зэвсэг бий болгоход хориг тогтоох нь мөн шатны зорилт болно. Цөмийн зэвсгийн үлдэгдлийг бүр мөсөн устгах гурав дахь шатны зорилтыг дэвшүүлээд хөнөөлт тэр зэвсгийг дахин үйлдвэрлэх үүд хаалгыг бүрмөсөн хаах түгээмэл хэлэлцээр боловсруулах санал тавьж урган гарах зуунтай хүн төрөлхтөн цөмийн зэвсэггүй болгох арга замыг үечлэн зааснаараа нөхвөр М. С. Горбачевын мэдэгдэл нь асар өргөн далайцтай цогцолбор Программын шинжтэй улс төрийн онцгой баримт бичиг боллоо гэж монголын олон нийт гүнээ талархан сайшааж байна. 

ЗХУ бүх улс түмэнд, эн тэргүүнд цөмийн зэвсэг бүхий гүрнүүдэд аюулт тэр зэвсгийг 2000 он хүртэл устгах программыг бүрэн дүүрэн дэмжихийг уриалахдаа өнгөрсөн оны арван хоёрдугаар сарын 31 нд хугацаа нь дууссан цөмийн дэлбэлэлтийг дангаараа түр азнах шийдвэрээ дахин гурван сар сунгаснаа нэр төртэй мэдэгдлээ. ЗХУ-ын шилдэг байх жишээгээр АНУ цөмийн туршилтаа зогсоовол Зөвлөлүүдийн орны тэр алхам цаашид ч үргэлжилнэ гэдгийг ЗХУ дурдаад ийм азналтыг хоёр талынхаар хязгаарлахгүй олон талын, тухайлбал Их Британийг оролцуулан гурван талынх байлгах тийм хэлэлцээ өнөө маргаашгүй хийх шийдвэр төгс байгаагаа мэдэгдлээ. 

ЗСБНХУ цөмийн зэвсгийг хорогдуулах, устгах үүднээс одоогийн үйлчилж байгаа хэлэлцээр, хэлэлцээний бүх системийг төгс ажиллуулах, зэвсэг хураах механизмуудын ашигт үйлийн коэффциентийг хамгийн дээд түвшинд байлгах шаардлага тавьсан нь удахгүй Женевт дөрөв дэх шатныхаа ажлыг эхлэх зөвлөлт, америкийн хэлэлцээг амжилтад хүргэхэд их ач холбогдолтой боллоо. 

Үй олноор хөнөөн устгах хамгийн аюултай химийн зэвсгийг цаазлан хориглох, нэгэнт бий болсон нөөцийг устгахад хяналт тавих, бусдын нутагт үл байрлуулах, өөр улс оронд нийцүүлэхгүй байх талаар өрнөдийн орнууд, эн түрүүнд Женевийн уулзалтын үеэр ерөнхийлөгч нь ам өгсний хувьд АНУ маш өндөр хариуцлага хүлээх ёстой. 

ЗХУ үй олноор нь хөнөөх зэвсгийг улс гүрнүүдийн зэвсгийн сангаас эгнэгт зайлуулахын зэрэгцээ ердийн зэвсэг, зэвсэгт хүчнийг хорогдуулах асуудлаар мөн хугацаанд харилцан тохирохыг санал дэвшүүлээд үүнийг Европоос эхлэх, Европт зэвсэглэлийг хорогдуулах, аюулгүй байдал, итгэлцлийг бататгах асуудлаархи Стокгольмын бага хурал, Венийн хэлэлцээг түүнд үйлчлэх гол хэрэгсэл болгохыг дахин сануулав. Атомын бөмбөг, хими, бактериологийн зэвсгийн туршилтын талбар болж, хүн ард нь тэдгээрийн уршигт өргөж, эдүгээ бас түгшүүрт байдлын голомтыг агуулсан Ази тивийн өнөө, ирээдүйд мэдэгдлийн гүнзгий үзэл саваа шууд холбогдож байна. Ази тив, Номхон далайн бүс нутгийн энх амгалан байдлыг сахин хамгаалах, улс гүрнүүдийн итгэлцлийг бий болгоход ямагт санаа тавьж ирсэн БНМАУ мэдэгдлийн дэлхий нийтийн ач холбогдлыг өндөр үнэлэн сайшааж, түүнийг хэрэгжүүлэхэд өөрөөс шалтгаалах бүхнийг хийхэд бэлэн байна. 

Лениний энх тайвны хуулийн үзэл санаа нэвт шингэсэн. интернационалч, энэрэнгүй, хүнлэг аугаа их зарчимд чин үнэнчийн бодит жишээ болсон энэхүү мэдэгдэлд дэвшүүлсэн санал бур нь дэлхийг цөмийн аюулаас аврах хамгийн найдвартай замыг зааж байгаа учраас нийгмийн байгууламж, үзэл бодол, арьсны өнгө, амьдралын хэвшил, хөрөнгө чинээ, шашин шүтлэгийн ялгаа харгалзахгүйгээр бүх нийтээрээ идэвхтэй үйл ажиллагаагаар хэрэгжүүлэхийг уудам сансарт цор ганцаар ухаант амьдралын өлгий болсон нарлаг сайхан эх дэлхий минь, түүний салган хуваах аргагүй дулаан өлгийд аж төрж буй хүн төрөлхтний бух нийтийн эрх ашиг шаардаж байна. 

