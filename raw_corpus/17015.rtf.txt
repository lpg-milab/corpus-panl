№112(17015)  
1988 оны тавдугаар сарын 10.
МАЛЧДАДАА ЗОРИУЛЪЯ

<< . . . Мал аж ахуйн асуудалд бид багагүй анхаарал тавьж ирсэн боловч мал аж ахуйн хувь Заяаг шийдвэрлэдэг гол хүчин зүйл болсон хүний тухай, малчдын өөрсдийнх нь тухай олон асуудал одоо хүртэл шийдэгдэж чадаагүй байна >> гэж МАХН-ын Төв Хорооны IV ( 1987 ) бүгд хурал дээр нөхөр Ж. Батмөнх хэлжээ. Шийдэгдэж чадаагүй байгаа гэдгээр асуудлын нэг томоохон нь хөдөөгийхөнд зориулсан өргөн хэрэгцээний бараа, хүнсний зүйлийн үйлдвэрлэлтэй холбоотой юм. Хэдийгээр нэр, төрөл олширч, хийц дээрдэж байгаа боловч эдэлгээний чанар, жор, найрлага нь цаг агаарын эрс тэс нөхцөлд ажилладаг малчдын хэрэглээний шаардлагыг сайн хангаж чадахгүй өргөн хэрэгцээний болон хүнсний зүйл нэлээд байна. Хүнсний жижиг үйлдвэрлэлийг хөгжүүлэх, улсын чанартай томоохон үйлдвэрүүдэд малчдад зориулсан хүнсний бүтээгдэхүүн үйлдвэрлэх хэмжээг нэмэгдүүлэх, нэр төрлийг олшруулах, түргэн хугацаанд хүргэх оновчтой арга замыг эрж хайж дээрх дутагдлуудыг арилгах шаардлагатай юм. 

Малчид, хөдөөгийн хөдөлмөрчдөд зориулсан хүнсний болон өргөн хэрэгцээний бүтээгдэхүүний үйлдвэрлэлийг нэмэгдүүлэх талаар нэлээд аймаг, сумын хөдөө аж ахуйн нэгдэл, сангийн аж ахуй, худалдаа, хүнсний байгууллагууд санаачилгатай ажиллаж зарим үр дүнд хүрч байна. 

Төв аймгийн хүнсний үйлдвэр сум, сангийн аж ахуйнуудад салбар, цех ажиллуулж, хүнсний хангамжийг аймгийн хэмжээгээр шийдвэрлэх бүсчилсэн цогцолбор төлөвлөгөө боловсруулсан байна. 

Нийслэлийн эрдэм шинжилгээ, зураг төслийн зарим байгууллага, мах консервын комбинатынхан хиам үйлдвэрлэх цомхон тоног төхөөрөмж хийсэн нь үр ашигтай болжээ. Түүнчлэн Улаанбаатар дахь хүнсний үйлдвэрийн засвар угсралтын контор, хүнсний үйлдвэрийн эрдэм шинжилгээ, зураг төслийн институт хамтран суурин газрын хүнсний жижиг үйлдвэрлэлийн технологийн зарим тоног төхөөрөмжийг хийж хэрэглэгчдэд нийлүүлж байгаа нь үйлдвэрлэлийг хэрэглэгчид ойртуулахад дөхөм боллоо. 

Дорнод аймагт малчдад зориулсан отор, нүүдлийн иж бүрэн тэрэг, тоноглол үйлдвэрлэж байна. Нэгдэл дундын үйлдвэр, олонхи сум, нэгдэл устай дээл, дах дэгтий, хантааз, малгай, монгол гутал. эсгий, сур, суран эдлэл, уурганы хуйн, ердийн хөсгийн тоноглол, эмээлийн мод, гөлөм. гэрийн бүрээс үйлдвэрлэж улс, хоршооллын худалдаанд нийлүүлсэн нь хэрэгцээний зарим хэсгийг хангахад тус болж байна. 

Говь -Алтай аймгийн Чандмань сумын нэгдлийн Д. Хувцагаан даргатай туслах үйлдвэрлэлийн бригадынхан арван хуурах. Тээрэмдэх шигших машин хийж түүгээрээ жилд тавиад тонн гурил үйлдвэрлэж, сум, аймгийн хөдөлмөрчдийн хэрэгцээнд шилжүүлжээ. Тэрчлэн малын гаралтай түүхий эдийг үйлдвэрийн аргаар боловсруулан. гутлын арьсан малгай, өвлийн гутал, үстэй дээл. хантааз. хүрэм зэргийг захиалгаар оёх. талх. гурилан бүтээгдэхүүн үйлдвэрлэх зэргээр жилд зуу гаруй мянган төгрөгийн ашигтай ажиллаж байна. 

Малчид. хөдөлмөрчдийн өргөн хэрэгцээний бараа, хүнсний зүйлийн үйлдвэрлэлийг нөөц бололцоогоо ашиглан бага зардлаар ихээхэн үр дүнд хүрэхүйц ийм туршлагыг нийт аймаг. улс. хоршооллын байгууллага, худалдаа. нийтийн аж ахуйн үйлчилгээний газар судалж, тухайн орон нутгийн онцлогт тохируулан нэвтрүүлэх нь зүйтэй. Сүү, цагаан идээ боловсруулах уламжлалыг орчин үеийн шилдэг арга ажиллагаатай хослуулан өгөөжтэй сайн технологи боловсруулах, хиам, махан бүтээгдэхүүний жижиг үйлдвэрлэлийг хаягдалгүй технологиор зохион байгуулах санаачилга чухал байна. 

Орон нутгийн нөөц бололцоо, байгалийн өгөөжийг ашиглан төмс, хүнсний ногоо, мөөг, жимсийг даршлах, хатаах зэргээр хөдөөгийн хөдөлмөрчид малчдыг хүнсний ногоогоор жилийн турш хангах талаар орон нутгийн худалдаа, нийтийн хоолны газар, эрдэм шинжилгээний байгууллагууд үзэсгэлэн гаргах, үзүүлэх сургууль хийх төдийгөөр хэлбэрдэж, нүд хуураад бодитой ажил дутсаар байна. 

Чихэр, гоймон, боов, боорцог, лаазалсан мах, гурил зэрэг удаан хадгалах хүнсний бүтээгдэхүүнээр малчдыг тасралтгүй хангах талаар үйлдвэр, худалдааны байгууллагууд одоогоор санаачилсан зүйл тун ч хангалтгүй байна. Хүнсний болон өргөн хэрэгцээний бүтээгдэхүүнийг сумын Төв, суурин газраас алслагдсан суурь, ферм, оторчид, малчдад түгээх, худалдаалах одоогийн системийг боловсронгуй болгоход худалдаа, тээврийн болон орон нутгийн засаг захиргааны байгууллагууд хамтран бүтээлчээр ажиллах шаардлагатай байна. 

Цаашдаа сумын тов болон сум дундын зориулалтын хүнсний жижиг үйлдвэрийн нэг маягийн зураг төслийг боловсруулах, тэдгээрт суурилуулах тоног төхөөрөмжийг зохион бүтээх, дотооддоо үйлдвэрлэх, отор нүүдлийн үед хэрэглэхэд тохиромжтой хатаасан болон хөлдөөмөл бэлдцүүд, төрөл бүрийн амтлагчийг хийх зэрэг тодорхой ажлыг малчдын нэн чухал захиалга гэж үзэж эрдэм шинжилгээний байгууллагууд цаг алдалгүй санаачилж хийх хэрэгтэй байна. 

Хувиараа хөдөлмөр эрхлэх, өрхөөр гэрээлэн гүйцэтгэх болон хөдөлмөрийн хоршооллын хэлбэрийг хөгжүүлж, малчдын хүнсний зүйлийн нэр, төрлийг олшруулах талаар орон нутгийн ардын хурлын байгууллага, нэгдэл, хоршооллууд шинээр сэтгэж, овсгоотой ажиллах хэрэгтэй. Эдийн засгийн шинэчлэлийн тааламжтай нөхцөл бололцоог хөдөлмөрийн хамт олон бүр дүүрэн ашиглаж малчид, хөдөлмөрчдийн хэрэгцээг хангахын төлөө нөөц бололцоогоо дайчлан идэвх чармайлт гаргах, үүнд ч намын байгууллагууд газар бүр анхаарч туслалцаа үзүүлэх хэрэгтэй байна. 

