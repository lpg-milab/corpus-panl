  №100 (16690)      
 1987 омы дөрөвдүгээр сарын 26.
Явуулын үйлчилгээ

Хүн амын ахуйн үйлчилгээний хүрээ өргөжиж, хэмжээ нь өснө. Түүний дотор хөдөөгийн хүн ам, ялангуяа малчдад зориулсан ахуйн үйлчилгээний материаллаг баазыг бэхжүүлэн, цэг салбарыг олшруулна >> гэж намын XIX их хурал заасан юм. 

Хүн амын ахуйн үйлчилгээг сайжруулах асуудлыг БНМАУ-ын Ардын Их Хурлын анхдугаар чуулганаар авч хэлэлцээд VIII таван жилийн гарааны онд орон нутагт ахуйн үйлчилгээний шинэ төв арван дөрвийг барьж ашиглалтад оруулснаар хөдөөгийн хөдөлмөрчдийн ахуйн үйлчилгээний хэмжээ 11, 4 хувь өсч, нэр төрөл нь мэдэгдэхүйц нэмэгдэж, малчдад зориулсан ахуйн үйлчилгээний материаллаг баазыг бэхжүүлэх талаар МАХН-ын XIX их хурлаас дэвшүүлсэн зорилтыг хэрэгжүүлэх ажил нэлээд шуурхай эхэлсэн байна. 

Хөдөөгийн хүн амын ахуйн үйлчилгээний жар гаруй хувийг гүйцэтгэж байгаа явуулын бригадын хүрээ далайцыг өргөтгөж БНМАУ-ын үйлчилгээний гавьяат ажилтан Ц. Төмөрийн санаачилсан 12 төрлийн 200 гаруй нэрийн үйлчилгээ хийх боломжтой явуулын комбинатыг бүх аймагт бий болгосон нь үйлчилгээг малчдад ойртуулахад үр нөлөөтэй боллоо. Явуулын комбинатын сүүлийн зохион байгуулалт нь хөдөө аж ахуйн үйлдвэрлэлийн үндсэн нэгж болох тасаг, ферм, бригадын төвлөрсөн хэсэгт үйлчлэхэд зохимжтой, дизельчин жолооч, химийн машинч, гагнуурчин, зурагчин, үсчин зэрэг хоёроос дөрвөн төрлийн мэргэжил хослон эзэмшсэн хүмүүсээс бүрдсэн учраас малчдын суурь, бригад, айл өрхөд очиж юм оёх, угаалга, химийн цэвэрлэгээ хийх, гэр ахуйн цахилгаан хэрэгсэл, мотоцикл, модон эдлэл болон гутал засварлах зэрэг олон төрлийн үйлчилгээ хийх боломжтой. 

Өнгөрсөн онд явуулын комбинат, бригадын үйлчилгээний хүрээг өргөтгөх зорилгоор аймгуудад гуч гаруй шинэ автомашин, бусад тоноглол нэмж олгосон боловч зарим аймгийн ахуйн үйлчилгээний удирдах газрын дарга нар нөөц бололцоог дутуу ашиглаж, үйлчилгээг өргөтгөх санаачилга гаргахгүй хуучин аргаар, хашин хойрго хандсаар байгаагийн баримт гэвэл Төв аймгийн ахуйн үйлчилгээний удирдах газар явуулын үйлчилгээний 22 машины дөнгөж долоог нь зориулалтаар тоноглон ашиглаж байгаагаас илэрхий. 

Явуулын үйлчилгээний автомашиныг зориулалтаар нь ашиглахгүй, аар саар ажилд хэрэглэж, малчдыг үйлчилгээгээр гачигдуулах дутагдал арилаагүйгээс 1987 оны нэгдүгээр улиралд хөдөөгийн хүн амд үзүүлэх ахуйн үйлчилгээний орлогын төлөвлөгөөг Булган, БаянӨлгий, Дорнод, Завхан, Өмнөговь, Сүхбаатар, Дундговь аймгийн ахуйн үйлчилгээний удирдах газар 18, 3 58, 3 хувь тасалж, улмаар тэр нь улсын хэмжээний үзүүлэлтэд нөлөөлж, улсын төлөвлөгөө найман хувь дутуу биелжээ. 

Аймгуудын ахуйн үйлчилгээний удирдах газрууд явуулын автомашины ашиглалтын байдалд судалгаа дүгнэлт хийж, парк ашиглалт, малчдад хүрч үйлчлэх хэмжээг тууштай нэмэгдүүлж, сумдын төв, цэг, салбарын захиалга хүлээн авагч, олгогчийг зөвхөн бэлэн Бүтээгдэхүүн борлуулах үүрэгтэй ажиллуулдаг өрөөсгөл аргыг өөрчилж, тэднийг бригад, сууриар явуулж захиалга авах, засварлах, цэвэрлэх зүйлс малчдаас цуглуулах нэр төрлийн төлөвлөгөөтэй ажиллуулж сар бур дүгнэж идэвх санаачилгыг нь өрнүүлэх хэрэгтэй байна. Аймаг бүрт явуулын иж бүрэн бригад шинээр нэмж зохион байгуулах материаллаг бололцоо ч байгаа юм. Гэтэл Хөвсгөл мэтийн хүн хүч бололцоотой аймагт 24 сумын хорь шахамд нь гурав дөрөвхөн төрлийн үйлчилгээтэй цэг ажилладаг байна. 

Эрэлт хэрэгцээ ихтэй бүтээгдэхүүнээр малчдыг хангах үйлчилгээний хэмжээг өргөтгөхөд ахуйн үйлчилгээнд мөрдөж эхэлсэн эдийн засгийн туршилтын хүчин зүйлийг сайн ашиглах, тэрчлэн аймаг, хотын ахуйн үйлчилгээний удирдах газрууд олгогдсон эрхийнхээ дагуу байгалийн баялаг, хоёрдогч түүхий эд, өөдөс ашиглаж малчдын өргөн хэрэгцээний бүтээгдэхүүний үйлдвэрлэлийг нэмэгдүүлэхэд техникийн баримт бичиг бүрдүүлэх, үнэ тариф батлах зэргээр сумдын ахуйн үйлчилгээний тав, цэг салбарт үзүүлэх бодит туслалцааг сайжруулах хэрэгтэй байна. 

Сумдын ахуйн үйлчилгээний одоогийн хийдэг ажил, үйлчилгээний нэр төрлийг нэмэгдүүлж, байршлыг оновчтой болгох нь явуулын үйлчилгээний үр нөлөөг дээшлүүлэхэд тустай тул ийм зорилгоор юуны өмнө сумдад мэргэжил хослон ажиллах болон гэрээр, гэрээгээр ажиллуулах хэлбэрийг өргөн нэвтрүүлэх нь зүйтэй юм. Орон нутгийн материал бусад нөөц бололцоог ашиглан малчид, тариаланчдын дулаан хувцас, гутал, гэр ахуйн эдлэл болон мал аж ахуйн тоноглолын зүйлийг үйлдвэрлэж, малчдыг хангахад өнгөрсөн оны эцсээр бүх аймагт ахуйн үйлчилгээг өргөтгөх чиглэлээр байгуулагдсан хөдөлмөрийн нөхөрлөлүүд багагүй тус дөхөм үзүүлэх ёстой. 

Мал аж ахуйн хөдөлмөр зохион байгуулалтын өнөөгийн нөхцөлд нийцсэн ахуйн үйлчилгээний явуулын бригад, комбинатын хамт олныг ажиллах нөхцөлөөр хангаж, тодорхой графикийн дагуу алслагдсан суурь, оторчид, бусад цэгүүдэд үйлчлэхэд аймгуудын ахуйн үйлчилгээний удирдах газрууд, сумдын АДХын гүйцэтгэх захиргаад хамтын чармайлт гаргаж, шуурхай, туйлын бүтээлч хандах хэрэгтэй байна. 

Шинэ таван жилд 130 гаруй суманд ахуйн үйлчилгээний шинэ төв барьж, хөдөөгийн хүн амд үзүүлэх ахуйн үйлчилгээг улсын дунджаас хоёр дахин өндөр хурдацтай нэмэгдүүлэх зорилтыг хэрэгжүүлэхийн тулд барилга байгууламжийг графикт хугацаанд нь ашиглалтад оруулах, цэг салбар, нэгж төвүүдийн жигд ажиллагааг хангаж, түүнд тулгуурлан хөдөөгийн хүн амд, малчдад ахуйн үйлчилгээг хүргэх гол хэлбэр болох явуулын үйлчилгээг өргөтгөх нь нийтийн аж ахуй, үйлчилгээний Яам, орон нутгийн нам, улсын байгууллагын анхаарлын төвд байвал зохино. 

