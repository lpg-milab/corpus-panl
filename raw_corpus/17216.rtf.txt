№313 (17216)     
1988 оны арван хоёрдугаар сарын 30.
Шинэчлэлийн жил

Эдийн засгийн өөрчлөлт, шинэчлэл хийж эхлээд удаагүй боловч энэ нь урагшлах хөдөлгөөнд нааштай нөлөө үзүүлнэ гэсэн найдвар төрүүлж байна >> гэж үдэж байгаа онд гараагаа эхэлсэн эдийн засгийн шинэчлэлийн явцыг МАХН-ын Төв Хорооны V бүгд хурал дээр нөхөр Ж. Батмөнх үнэлээд << Урагшлах хөдөлгөөнийг саатуулах хуучин механизм эдийн засагт ч, хүний сэтгэлгээнд ч хүчтэй нөлөөлсөн хэвээр байна гэж тэмдэглэв. 

Материаллаг үйлдвэрлэлийн голлох салбарын хамт олон өөрийгөө санхүүжүүлэх, аж ахуйн тооцоонд шилжих, бүтээгдэхүүний нэр төрлийг олшруулах чанарыг сайжруулах, орлого, ашгаа нэмэгдүүлэх талаар бүтэн жилийн турш хийсэн ажлаа багагүй ч гэсэн улам илүү үр дүнд хүрэх бололцоог дайчлах шаардлагатай байна. 

Өрх гэрийн ба түрээсийн гэрээ хөдөлмөрийн нөхөрлөл, хоршооллын хүрээ өргөжин мал аж ахуй, газар тариалан, хүн амын үйлчилгээний салбарын мянга мянган ажиллагч олон түмнийг хамран өргөжиж эзэн хүний сэтгэлгээг хөгжүүлэх, социалист өмчид хандах бодол санааг өөрчлөхөд нөлөө үзүүлж байна. 

Байгаль, цаг агаарын байдал төдий д тааламжтай биш байсан боловч малчид, тариаланчдын шургуу хөдөлмөр, эдийн засгийн шинэчлэлийн нааштай үйлчлэлийн дүнд 8, 4 сая гаруй тал бойжуулж, хөдөлмөрчдийг хүнсний зүйлээр үйлдвэрийг түүхий эдээр хангахад хүрэлцэхүйц тараан хүнсний ногооны ургац авч улмаар ах үйлдвэрийн салбарын дүнгээр төлөвлөсөн зорилтыг үндсэнд нь ханган биелүүлж байна. Хөдөлмөрийн хамт олон Үйлдвэрлэлийн үйл ажиллагаагаа цэвэр бүтээгдэхүүний үзүүлэлтээр бие дааж төлөвлөхийн зэрэгцээ аж ахуйн гэрээний үүргийн биелэлтийг харгалзсан борлуулалт, улсын даалгаврын биелэлтээр тэдгээрийн ажлыг үнэлж дүгнэх, нийт орлогыг үлдэгдлийн аргаар хуваарилах аж ахуй шинэ механизм идэвхтэй үйлчлэх боллоо. Ингэсний ачаар үнийн дүнгээр хөөцөлдөн хялбар хийцтэй, материал зарцуулалт ихтэй, хэрэгцээ хангахдаа тааруухан бүтээгдэхүүн үйлдвэрлэх эсвэл түүхий эд, цахилгаан, дулаан, уур, ус зэрэг нөөцийг хайр гамгүй зарцуулах, цалин хөлс, шагналыг эцсийн үр дүнтэй холбохгүй тэгшитгэн хуваарилах мэтийн үрэлгэн ажиллагааг эдийн засгийн амьдралаас шахан зайлуулж эхэллээ. 

Материаллаг үйлдвэрлэлийн голлох салбаруудын төлөвлөгөөт зорилт, чанар, үр ашгийн үзүүлэлтүүдийн биелэлт урьдынхаас нэлээд ахицтай байна. Тухайлбал, дотоодын зах зээлд болон гадаадад гаргах өргөн хэрэгцээний барааг зонхилон үйлдвэрлэдэг хөнгөн үйлдвэрийн салбарт аж ахуйн гэрээний дагуу борлуулалтын төлөвлөгөөний биелэлт төлөвлөгөөнийхөөс бараг дөрвөн хувь ахиж, чанарын нэгдүгээр ангийн бүтээгдэхүүний үйлдвэрлэл, хөдөлмөрийн бүтээмж мэдэгдэхүйц дээшилж, таваарын бүтээгдэхүүний нийт өртгийг хямдруулан ашгийн төлөвлөгөөг гучаад сая төгрөгөөр давуулах боломжтой болов. 

Бүтээгдэхүүнийхээ чанарыг сайжруулж, борлуулалтыг түргэтгэснээр улсын төсөвт оруулах хувь нэмрээ ихээхэн ахиулж, өөрт үлдэх орлогыг 400 гаруй мянган төгрөгөөр нэмэгдүүлсэн шевретийн үйлдвэр, нэг төгрөгт ногдох зардлыг нэлээд хямдруулж алдагдлаас бүрмөсөн гарч, сая шахам төгрөгийн ашигтай ажилласан улны ширний үйлдвэр, ноолуурын гарцыг 46, 7 - 47, 5 хувьд хүргэж тэмээний ноосон утасны нөөцийг нэмэгдүүлсэн << Говь " комбинат эдийн засгийн аргыг сайн эзэмшиж, ажил бүтээлээрээ хошуучилж байна. 

Хүнсний үйлдвэрүүдэд цэвэр бүтээгдэхүүний үйлдвэрлэлийн хэмжээ нэмэгдэж, нэг төгрөгт ногдох материаллаг зардлыг хямдруулснаас байгууллагын мэдэлд үлдэх орлого, хөдөлмөрийн хөлсний сан хөмрөгийг гучаад хувь нэмэгдүүлжээ. 

Барилгачдын хөдөлмөрийн бүтээмж, угсралтын ажлын өөрийн өртөг зэрэг үзүүлэлт өнгөрсөн оныхоос сайжирч зарим ахиц гарсан боловч ашиглалтад оруулах барилга, үндсэн фондын төлөвлөгөө олон сар дараалан тасалдсанаас улс ардын аж ахуйн ач холбогдолтой үйлдвэрлэлийн болон нийгэм, соёлын барил га байгууламжуудыг ашиглалтад өгөх хугацаа хойшилжээ. Аж ахуйн шинэ механизм нэвтрүүлэх эрэл газар сайгүй өрнөж байгаа ч барилга угсралтын байгууллагууд төсөвт өртөг багатай барилгыг хугацаанаас нь урагшлуулан ашиглалтад өгч, төлөвлөгөөт барилга байгууламжийг хойшлуулан тоогоор хөөцөлддөг зуршлыг арилгах үр нөлөөтэй механизмыг бас л олоогүй өдий хүрчээ. 

Аж ахуйн шинэ механизмаар ажилласан олонхи газарт материалын зардал, борлуулалтад ногдох цэвэр орлогыг тухайн сард багтаан үнэн зөв тооцоолох боломжтойгоор анхан шатны бүртгэлийн системийг шинэчилж, хямд төсөр аргачлалыг бий болгоогүйгээс шуурхай мэдээ, тайлан тэмцлийн үзүүлэлтүүд зөрдгөөр барахгүй цалин хөлс, шагналыг үндэслэлгүй олгодог дутагдал зөрчил үргэлжилсээр байгааг хуучин онд нь орхин салах хэрэгтэй байна. 

Аж ахуйн шинэ механизмын үйлчлэлийг хамгийн тодоор харуулж, түүний давуу талыг хөдөлмөрийн хамт олон, хүн бүрт ойлгуулдаг гол зэвсэг болох нийт орлогыг үлдэгдлийн аргаар хуваарилах журмыг ёсоор нь хэрэглээгүйгээс шинэчлэлийн нэр хүндэд муугаар нөлөөлсөн тохиолдол ч цөөнгүй гарчээ. Түүнчлэн аж ахуйн гэрээний үүргийг тасалдуулснаас алдсан хүү, торгуулийг ажилчдын цалин шагналаас хавтгайруулан суутгах, бусдаас авсныг аж ахуйн тооцооны орлогодоо оруулан улмаар цалингийн хэлбэрээр тэгшитгэн хуваарилахын аль аль нь шинэ механизмын үйлчлэлд хэрхэвч тохирохгүй учраас ийм барилаас ангижрах ёстой. 

Аж үйлдвэр, барилга, худалдаа, үйлчилгээний салбарт гэрээ, түрээсийн хэлбэр олигтой нэвтрэхгүй эхлэлийн төдий байгаа нь үнэндээ төлөвлөгөө, улсын даалгаврын хэдхэн үзүүлэлтийн хүрээнд явцуурсан хэрэг тул шинэ онд шаламгайлах хэрэгтэй юм. 

Эдийн засгийг шинэ аргаар удирдахад намын төв, орон нутгийн байгууллагуудын үйл ажиллагаа бас л тууштай биш байгааг МАХН-ын Төв Хорооны V бүгд хурал цохон зааснаас дүгнэлт хийж намын байгууллага, коммунистууд эдийн засгийг улс төрийн аргаар эрчимтэй дайчин удирдах ёстой. Улсын үйлдвэрийн газрын хуулиар олгогдсон өргөн эрхээ хөдөлмөрийн хамт олон бүр ухамсартай эдэлж социалист овсгоотой, өрсөлдөөнтэй ажиллаж нийгмийн амьдралын бүх хүрээг хамарсан өөрчлөн байгуулалтыг хэрэгжүүлэхэд тодорхой хувь нэмэр оруулагтун! 

