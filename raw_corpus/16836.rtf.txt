№ 246 (16836)        
1987 оны аравдугаар сарын 14
Эмэгтэй боловсон хүчин

Манай улс ардын аж ахуй, соёлын салбарт ажиллагчдын талаас илүү хувь нь эмэгтэйчүүд бөгөөд тэд улс орноо давшингуй хөгжүүлэх, нийгмийн үйлдвэрлэлийг эрчимжүүлэх, бүтээн байгуулалтын үйлсэд ажлын үр ашиг, чанар, эцсийн өгөөжийг дээшлүүлэх, өсвөр үеийг коммунист ёсоор хүмүүжүүлэх, социалист аж төрөх ёсыг хэвшүүлэхэд идэвхтэй хүч болж байна. 

БНМАУ-ын хөдөлмөрийн баатруудын 15 хувь. ардын болон гавьяат цолтны 30 хувь, VII таван жилийн гавшгайчдын 40 гаруй хувь нь эмэгтэйчүүд юм. Манай эрдмийн зэрэгтэй хүмүүсийн  8, 7 хувь нь эмэгтэйчүүд байгаагийн дотор доктор Р. Цэрэндулам. Л. Дулмаа нарын зэрэг бүтээлч эрдэмтэд. мөн нам. улсын хариуцлагатай ажил хийж байгаа олон зуун эмэгтэйчүүдээс Төв аймгийн Баянцогтын саалийн аж ахуйн намын хорооны нарийн бичгийн дарга Ж. Цэнд-Аюуш, Өмнөговь аймгийн Ноён сумын намын үүрийн нарийн бичгийн дарга Ч. Цэвэлмаа, сүлжмэлийн нэгдүгээр үйлдвэрийн дарга Д. Найдан зэрэг тэргүүний эмэгтэйчүүд олон байна. 

Түүнчлэн улс, аймаг, хот, сум, байгууллагын аварга, ажил үйлсээрээ шалгарсан шилдэг тэргүүний малчин, ажилчин, инженер, эдийн засагч, бага. эмч. зохиолч, урлаг соёлын зүтгэлтэн, олон нийтийн сонгуультай, бригад, цехийн дарга зэрэг эмэгтэй боловсон хүчний эгнээ улам өргөжсөөр шинэ залуу авьяастан, идэвхтнээр байнга баяжсаар байна. 

МАХН-ын Төв Хорооны 1985 оны тогтоолын дагуу намын төв, орон нутгийн байгууллагууд эмэгтэй боловсон хүчнийг улс ардын а } к ахуй, соёлын салбарт зов байршуулах, удирдах ажилд дэвшүүлэх, тэдний мэдлэг, туршлага. авьяас чадварын их нөөцийг зохистой ашиглах талаар зарим ахиц оллоо. Зөвхөн сүүлийн арван жилд аймаг, хотын намын хорооны мэдлийн ажилтны дотор эмэгтэйчүүдийн хувийн жин хоёр дахин нэмэгдэж, аймаг, хотын намын хороо, яам. газрууд эмэгтэйчүүдийг дэвшүүлэх албан тушаалын жагсаалт гаргаж. тэдний ажил хөдөлмөр, мэдлэг авьяасыг хөгжүүлэх талаар тавих халамж анхаарал дээшилж байна. 

Эмэгтэй боловсон хүчний мэргэжил мэдлэг, авьяас чадвар, нийгэм, улс төрийн идэвхийг дээшлүүлж, удирдах, зохион байгуулах ажилд дадлагажуулах, тэдний өөрийгөө хөгжүүлэх нөхцөл бололцоо, чөлөөт цагийг өргөтгөх талаар цаашдаа их ажил хийж иж бүрэн халамж анхаарал тавих хэрэгтэй байна. Хөдөлмөрчдийн ахуйн соёлыг дээшлүүлж, ясли, цэцэрлэгийн хангамж хүрэлцээг өргөтгөж, эмнэлгийн үйлчилгээний чанар, хүрэлцээг сайжруулах тулгамдсан асуудлыг шийдвэрлэснээр бага насны хүүхдээ өсгөж бойжуулах, гэр орны олон төрлийн ажилд эмэгтэйчүүдийн зарцуулдаг цагийг хэмнэж, нийгмийн ажилд оролцох бололцоог нь өргөтгөх шаардлагатай байна. Үйлдвэр, аж ахуй, соёл, үйлчилгээний байгууллага дотоод нөөц бололцоогоо дайчлан жил, таван жилийн төлөвлөгөөгөөр хамт олон, ялангуяа эмэгтэйчүүдийн хөдөлмөр, ахуй, соёлын нөхцөлийг сайжруулах материаллаг баазыг өргөтгөх дэс дараатай арга хэмжээ авч хэрэгжүүлэх хэрэгтэй юм. Энэ талаар үр дүнд хүрч байгаа Ноосны үйлдвэрийн нэгдэл, Арьс ширний үйлдвэрийн нэгдэл, Уулын баяжуулах << Эрдэнэт >> комбинатын туршлагыг дэлгэрүүлж, эмэгтэйчүүдийн хөдөлмөрийн нөхцөл, эх нялхсын сайн сайхны төлөв бодитой тодорхой ажил зохиох шаардлагатай байна. 

Эмэгтэйчүүдийн дундаас тэргүүний хүмүүсийг тодруулах, тэднээр боловсон хүчний нөөцийг бүрдүүлэхэд эмэгтэйчүүдийн зөвлөл, салбар зөвлөлүүд намын байгууллагын дэмжлэг туслалцаанд тулгуурлан идэвхтэй нөлөө үзүүлж байвал зохино. Түүнчлэн залуу эмэгтэйчүүдийг үйлдвэрлэл, аж ахуй, соёлын болон, нийгмийн амьдралд идэвхтэй зарчимч байр суурь баримталдаг, соёлч боловсон, санаачилга чармайлттай өвтэгш хүмүүжил, улс төр, нийгмийн өндөр идэвхтэй болгон төлөвшүүлэхэд хувьсгалт залуучуудын эвлэлийн байгууллага дайчин давшингуй ажиллах ёстой. 

Эмэгтэйчүүдийн байгууллагын ажлыг байнгын анхааралдаа байлгаж. улс, хоршоолол, аж ахуй. соёлын болон ҮЭ-ийн байгууллагуудаас эмэгтэйчүүдийн хөдөлмөр, ахуйн нөхцөлийг сайжруулах талаар хийж байгаа ажлыг нухацтай авч үзэж, шийдвэрийн биелэлтэд тавих хяналтыг тогтмолжуулж, тэдгээр байгууллагын санал, санаачилга, бүтээлч үйл ажиллагааг өрнүүлэх, удирдамж чиглэлээр хангах, тулгарсан бэрхшээлийг даван туулахад нь тууштай туслалцаа үзүүлэх нь намын байгууллагуудын хойшлуулшгүй ажил байх ёстой. Эмэгтэйчүүдийг удирдах албан тушаалд дэвшүүлэх, ажлын шинэлэг арга барилд сургаж бэлтгэх ажлыг чиглэл тодорхой зорилготой дэс дараатайгаар зохион байгуулахын оронд хэлбэрдэх бүртгэл данс, хоосон яриа төдийхнөөр нүд хуурах ноцтой дутагдал аймаг, хот, яам, аж ахуйн газар, соёлын байгууллагад үзэгдсээр байна. Баян-Өлгий, Увс, Ховд, Баянхонгор, Сүхбаатар аймгийн намын хороо мэдлийн албан тушаалд эмэгтэйчүүдийг дэвшүүлэн ажиллуулахад туйлын хашин хойрго хандсанаас эмэгтэйчүүдийг удирдах ажилд дэвшүүлэх намын заалтыг хэрэгжүүлэхэд одоо болтол олигтой өөрчлөлт гаргаж чадаагүй байна. 

Нийт ажиллагчдын олонхи нь эмэгтэйчүүд байдаг хөнгөн, хүнс, ахуйн үйлчилгээ, ардын боловсролын салбарын үйлдвэр, аж ахуйн газрын дарга нар, сургуулийн захирлуудын дотор эмэгтэйчүүд харьцангуйгаар маш цөөхөн байна. Тухайлбал, ерөнхий боловсролын дунд сургуулиудын захирлын дөнгөж 5, 8 хувь нь эмэгтэй байгааг зөвтгөх шалтгаан Ардын боловсролын Яаманд байхгүй нь мэдээж билээ. 

Нам, улс, аж ахуй, олон нийтийн байгууллагууд эмэгтэй боловсон хүчний найдвартай нөөцийг бүрдүүлж. удирдах ажилд хэвшсэн, нөөцөд бүртгэгдсэн эмэгтэйчүүдэд тал бүрийн туслалцаа үзүүлж, ажил дээрээ өсөхөд нь нөлөөлөх ажлыг системтэй, төлөвлөгөөтэй зохион байгуулахад гол анхаарлаа төвлөрүүлэх хэрэгтэй байна. 

Эмэгтэй боловсон хүчнийг дэвшүүлэх, өсгөж хүмүүжүүлэх талаар ЗХУ-д зохиож байгаа ажлын бодит үр, дүн, туршлагыг судлан нэвтрүүлэх, тэргүүний эмэгтэйчүүдийг судалж, сонгож олох, дэвшүүлэх, тэдний ажлын шилдэг арга барилыг сурталчлах, дэлгэрүүлэх, мэдлэг мэргэжлийг нь зузаатгах, сургууль курсэд сургахаас гадна өөрийгөө боловсруулах, соёлжуулах, чөлөөт цагийг нь нэмэгдүүлэх боломж нөхцөлийн талаар социологийн судалгаа хийж, тодорхой санаачилга, чиглэсэн зорилготой ажиллах нь намын байгууллага бүрийн алгуурлалгүй, гүйцэтгэх ажил болох ёстой. 

