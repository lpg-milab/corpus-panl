№148 (16738)       
1987 оны зургадугаар сарын 21. 
Социалист ардчиллын баяр  

Өнөөдөр манай орон даяар улс төрийн амьдралд чухал үйл явдал болсон төрийн эрх барих орон нутгийн байгууллага, ардын шүүхийг сонгох 15 дахь удаагийн ээлжит сонгууль болж байна. Улс орныхоо бүрэн эрхт эзэн болсон манай яруу алдарт ажилчин анги, хоршоолсон малчин, хөдөлмөрийн сэхээтэн, арван найман настай залуугаас азай буурлаа хүртэл сонгогч бүхэн ард олныхоо итгэл найдвар, хүндэтгэлийг хүлээсэн шилдэг тэргүүний сайчуулынхаа төлөө саналаа өгөхөөр ардын төрийн соёмбот далбаа мандуулсан сонгуулийн санал хураах байранд баяр баясгалантайгаар хүрэлцэн ирцгээж, өөрсдийн нэрийг нь дэвшүүлсэн ардын хурлын депутат, ардын шүүгчийн төлөө саналаа өгч байна. Орон нутгийн АДХ, ардын шүүхийг сонгох энэ удаагийн сонгуулиар 16 мянга орчим шилдэг тэргүүний сайчуул депутатаар сонгогдох юм. 

Сонгууль нь манай ард түмний улс төр, үзэл суртал, ёс суртахууны өсөлт, нам, ард түмний бат нэгдэл нягтралын тод илэрхийлэл болдог уламжлалтай, ээлжит сонгуулийн кампани МАХН-ын XIX их хурлаас дэвшүүлсэн эдийн засаг, нийгмийн өргөн цар хүрээтэй зорилтуудыг шийдвэрлэж явцад шинэ таван жилийн хоёр дахь оны тэргүүн хагас жилийн төлөвлөгөөт даалгаврыг амжилттай биелүүлэхэд чухал түлхэц үзүүллээ. Ялангуяа Аугаа их Октябрийн хувьсгалын 70, Монгол ардын хувьсгалын 66, МҮЭ-ийн 60 жилийн ой зэрэг түүхт ойнуудыг угтаж орон даяар өрнөсөн бүх ард түмний социалист уралдааны явцад сонгууль угтсан өндөр бүтээл, нэрэмжит, сэдэвт, бүтээлч ажил, гавшгай хөдөлмөрийн аяныг олонхи аймаг, хот, үйлдвэр, аж ахуй, нийгэм соёлын салбарт эрчимтэй зохион байгуулсан нь ихээхэн үр дүн өглөө. Оны эхний таван сарын гүйцэтгэлээс үзэхэд аж үйлдвэрийн газруудын борлуулсан нийт бүтээгдэхүүн өнгөрсөн оны мөн үеийнхээс 5, 1 хувь өсч, төлөвлөгөөг давуулан биелүүлэв. Үйлдвэрлэлийн эдийн засгийн үр ашгийг улам дээшлүүлэх талаар намын их хурлаас дэвшүүлсэн зорилт тууштай хэрэгжиж. аж үйлдвэр, барилга, авто тээвэр, холбоо зэрэг гол салбарт хөдөлмөрийн бүтээмж өссөний дээр аж үйлдвэрийн нийт дүнгээр чанарын нэгдүгээр ангийн таваарын бүтээгдэхүүн үйлдвэрлэх төлөвлөгөөг бараг тавиад сая төгрөгөөр Давуулав. 

Таван сарын байдлаар оны эхэнд байсан хээлтэгч малын ная орчим хувь нь төллөж, гарсан төлийн 94. 3 хувь буюу 8, 1 сая төл мэнд бойжиж байгаагийн дээр нал төллүүлсэн бүх суурийн даруй 65 хувь нь төл хорогдуулаагүй байна. " Ялангуяа ховд, Увс, Баян-Өлгий, Өмнөговь аймгийн нэгдэлч малчид хөдөлмөрчид төл бойжуулах ажлаар бусдаас илүү амжилт гаргаж, социалист уралдааныг хошуучилж явна. Энэчлэнгээр газар тариалан, худалдаа бэлтгэл, нийгэм соёлын болон улс ардын аж ахуйн бусад салбарын төлөвлөгөөт болон цаг үеийн ажил амжилттай явж байгаа нь хөдөлмөрчин олон түмэн төрөлх намаа нягт хүрээлж, намын XIX их хурлаас дэвшүүлсэн зорилтыг хэрэгжүүлэхийн төлөө шургуу хөдөлмөрлөж байгаагийн ур дүн юм. 

Орон нутгийн АДХ, ардын шүүхийн ээлжит сонгуулийи бүх бэлтгэл ажил улс төр, үзэл суртал, зохион байгуулалтын өндөр хэмжээнд явж, төрийн эрх барих байгууллагын үйл ажиллагааны арга хэлбэрийг боловсронгуй болгож, ур нөлөөг улам дээшлүүлэхэд багагүй туршлага хуримтлууллаа. Олонхи аймагт анхан шатны АДХ, түүний байгууллагууд харилцан туршлага солилцох, ажлын түвшин тогтоож дүгнэх, хянан шалгах ажлаа үйлдвэрлэлийн гол нэгжид төвлөрүүлж, үйлдвэрлэл, үйлчилгээг сайжруулах, боловсон хүчний мэдлэг мэргэжлийн аттестатчилал явуулах зэргээр ур нөлөөтэй шинэлэг арга бар ил нэвтрүүлж, ур дунд хүрч байна. Түүнчлэн орон нутгийн хуралд сонгогдож төрийн ажил үүрэг гүйцэтгэсэн депутатуудын дийлэнх нь хэсэг, постын зохион байгуулалтад хамрагдаж, материаллаг үйлдвэрлэлд хурлын тогтоол төлөвлөгөө даалгавар, графикт ажлын биелэлтийг хангахад идэвхтэй оролцож байсан арга туршлагыг цаашид улам бататгавал зохино. 

<< Манай социалист төрийн үндэс болсон ардын депутатуудын хурал бол нийгмийг болон аж ахуй, соёлын байгуулалтыг жолоодох үйл хэрэгт хамгийн өргөн олон түмнийг оролцуулж, нам, ард түмнийг холбогч гол шижим мөн >> гэж МАХН-ын XIX их хурал онцлон тэмдэглээд, хурлын гүйцэтгэх захиргааны байгууллага, депутатууд хөдөлмөрчдийн өмнө ажлаа тогтмол тайлагнаж, сонгогчдын захиа даалгавар, санал хүсэлтэд туйлын анхааралтай, ажил хэрэгчээр хандаж байхыг чухалчлан заасан нь шинээр сонгогдох орон нутгийн хурлын байгууллага, нийт депутатын ажлын удирдамж, чиг баримжаа болох ёстой. Үүнийг амжилттай хэрэгжүүлэх нь хурлын байгууллага, депутат бүрээс байнгын идэвх, санаачилгатай, бүтээлч ажиллагаа шаардах нь зүйн хэрэг. Иймээс орон нутагт төрийн хууль тогтоомжийг биелүүлэх, эдийн засаг, нийгмийн хүрээний бүх талын асуудлыг шийдвэрлэх, сахилга, дэг журам, зохион байгуулалтыг бэхжүүлэхэд хурал, түүний байгууллагуудын гол ажлыг чиглүүлэх нь зүйтэй. 

Орон нутгийн АДХ-ын үйл ажиллагааг эхнээс нь эрч хүчтэй, үр нөлөөтэй зохион байгуулахын тулд сонгуулийн дараа болох хоёр шатны хурлын анхдугаар " чуулганд эрчимтэй бэлтгэх хэрэгтэй. Ялангуяа тухайн хурлын нутаг дэвсгэрийн эдийн засаг, нийгмийн хөгжил, хөдөлмөрчдийн язгуур эрх ашгийг илэрхийлсэн сонгогчдын захиа даалгаврыг хэрэгжүүлэх арга хэмжээний болон АДХ-ын ажлын хэтийн төлөвлөгөөг сайтар боловсруулах нь онцгой ач холбогдолтой юм. Ингэснээр аливаа ажлын чанарыг дээшлүүлэх, шинжлэх ухаан, техникийн ололт дэвшил, тэргүүн туршлагыг нэвтрүүлэх, улс ардын ан ахуй, соёлын нийт салбарт үйлдвэрлэлийг давшингуй хөгжүүлж, үр ашгийг нэмэгдүүлэхээр намын их хурлаас дэвшүүлсэн эдийн засаг, нийгмийн зорилтыг хэрэгжүүлэхэд чухал түлхэц болно. 

Манай сонгогч бүр өөрсдөө депутат, ардын шүүгчдэд нэрийг нь дэвшүүлсэн хөдөлмөрийн тэргүүний хүмүүсийнхээ төлөө бүрэн дүүрэн саналаа өгөх явдал дан ба нам бусчуудын эвслийн ялалтыг хангах төдийгүй социалист төрийн ардчиллын их баяр мөн. 

Бүгдээрээ сонгуульд оролцоцгооё. 

