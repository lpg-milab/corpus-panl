№133 (16723)    
1987 оны зургадугаар сарын 4
Үр нөлөөг эрхэмлэе

Өнөөдөр танай айл өрхийн 90 гаруй хувь радиотой, 60 хувь телевизор үзэх техникийн боломжтой боллоо. Радио, телевиз өдөр бүр хүмүүстэй харилцаж, эх орныхоо болон дэлхий дахины ү ил явдлыг ярьж, харуулж байдаг. Олон нийтийн мэдээлэл, суртал нэвтрүүлгийн эдгээр хэрэгслийн үйл ажиллагааны хүрээ, олон түмэнд хүрч нөлөөлөх чадвар өсөн нэмэгдсээр байна. Саяхан МАХН-ын Төв Хороо. МАХН-ын XIX их хурлын шийдвэрийг хэрэгжүүлэх ажлыг радио, телевизээр сурталчилж байгаа явцын тухай хэлэлцэж, түүнийг цаашид эрчимжүүлэх арга замыг тодорхойлсон тогтоол гаргалаа. 

МАХН-ын XIX их хурлаас дэвшүүлсэн намын нийгэм эдийн засгийн зорилт, их хурал дээр ярьсан чухал чухал асуудлыг сурталчлан хэрэгжүүлэхэд радио, телевизийн редакци, ажилтнууд, идэвхтэн бичигчид их үүрэг гүйцэтгэж байна. Амьдралын процессыг гоён  чимэн харуулдаг дутагдлаас. ангижирч, улс ардын аж ахуй, хүмүүсийн хүмүүжлийн тулгамдсан асуудлыг дэвшүүлж тавих, оршиж байгаа дутагдал доголдлыг ил тод шүүмжлэх, зөвхөн редакцийн зүгээс мэдээлж ярих аргаас сонгогч, үзэгч нартайгаа харилцан ярилцах, санал солилцох хэлбэрээр идэвхтэй яриа өрнүүлэх талаар радио, телевизийн ажилтнууд бүтээлч эрэл хийж, үр дүнд хүрч байна. Радиогийн << Малчин >> радио станц, << Хүн, газар хоёр >> , << Залуу нас мөнхийн дуудлага >> , << Ажилчны нээлттэй микрофон >> , << Хүн анхаарлын төвд >> , телевизийн << Их хурал дээр ярилцсан чухал асуудал >> , << Залуучуудтай ярилцах цаг >> , << Редакцийн томилолт >> зэрэг цуврал нэвтрүүлэг хүмүүсийн анхаарал, сонирхлыг татаж байна. Үүнийг радиогийн редакци оны эхний гурван сард, 1986 оны сүүлийн хагас жилд хүлээн авсантай тэнцэхүйц тооны олон захидал авч, телевизэд ирдэг захидлын тоо бараг гурав дахин өссөн явдал харуулж байна. Хөдөлмөрчдийн захидлын нэлээд хэсэг тодорхой салбар, үйлдвэрлэлийн нэгж, хамт олны ажил сайжруулахад чиглэсэн, эсвэл нэвтрүүлэгт дэвшүүлсэн асуудлын талаар санал бодлоо илэрхийлсэн шинжтэй болж өөрчлөгдөж байна. 

Улс орны хөгжлийн өнөөгийн шатанд манай, ард түмний шийдвэрлэж байгаа зорилт гүнзгийрч, хийж бүтээх ажлын цар хүрээ өсөхийн хэрээр хэвлэл, радио, телевизийн үүрэг улам бүр өндөржиж, нийтлэл, нэвтрүүлгийн чанар, үр нөлөөг дээшлүүлэх шаардлага нэмэгдэж байна. << Сонин, сэтгүүлийн нийтлэл бүр, радио телевизийн нэвтрүүлэг бүр нь улс орны амьдралын гол асуудал, олон улсын чухал үйл явдлыг цаг тухайд нь гүнзгий ойлгох, улс төр, шинжлэх ухаан, техникийн мэдлэг, оюуны баялгаа зузаатгах гэсэн уншигчид, сонсогчид, үзэгчдийн эрмэлзлийг хангасан байх ёстой >> гэж МАХН-ын XIX их хурлаас заасан билээ. 

Намын их хурлын шийдвэрийг хэрэгжүүлэх нөр их ажил, улс орныхоо социалист байгуулалтын баялаг олон талт үйл явдлыг тал бүрээс гүнзгий тусгах шаардлагын үүднээс нэвтрүүлгийн агуулга, үзэл суртлын түвшинг тууштай дээшлүүлэх явдал радио, телевизийн сэтгүүлчид, ажилтны эн тэргүүний үүрэг мөн. Радио, телевиз намын үзэл суртлын дайчин хурц зэвсэг, улс төрийн нөлөөллийн хэрэгсэл учраас түүний үйл ажиллагаа намын бодлого шийдвэрийг хэрэгжүүлэхэд олон түмний эрч хүч, авьяас билгийг дайчлахад шууд чиглэх ёстой. Энд шуурхай ажиллагааг асуудалд ул суурьтай хандаж, системтэй авч үзэх аргатай хослох, тэргүүн туршлагыг сурталчлахдаа үлгэр жишээгийн хүчээр олон түмнийг хүмүүжүүлэх, дутагдал, доголдол, хоцрогдлыг шүүмжлэхдээ тэдгээрийг манай амьдралаас арилгах зорилгыг эрхэмлэдэг байх явдал шаардагдаж байна. Нэг үгээр хэлэхэд нэвтрүүлэг, нийтлэлийг төлөвлөх, бэлтгэх, олон түмэнд хүргэх ажилд иж бүрэн хандаж, эцсийн ур дүнг хангахын төлөө дайчин давшингуй, уйгагуй тууштай ажиллах хэрэгтэй гол. Нэвтрүүлгийн чанар, ур нөлөөг дээшлүүлэхэд ашиглавал зохих нөөц, арга хэлбэр багагүй байна. Юуны өмнө уншигч, сонсогч, үзэгчийн хүсэл сонирхол, эрэлт хэрэгцээг нарийвчлан судалж, нэвтрүүлгийн бодлогод тусгах нь сурталчилгааны хуучирсан арга хэлбэр, хэв загварыг зоригтой өөрчлөх гол нөхцөл юм

МАХН-ын Төв Хорооны тогтоолд хүүхэд, залуучуудын насны онцлог, эрэлт хэрэгцээг судалсны үндсэн дээр тэдэнд зориулсан сонирхолтой нэвтрүүлгийг нэмэгдүүлэх, үр ашгийг дээшлүүлэх, мэдээллийн хэрэгслийн хүрэлцээ, хун ам радио, телевизийн ашиглаж байгаа бодит байдлыг харгалзан хөдөөгийн хөдөлмөрчид, малчдад зориулсан радио өргөн нэвтрүүлэг, хот суурин газрын оршин суугчдад зориулсан телевизийн нэвтрүүлгийн хувийн жинг нэмэгдүүлэх, аймгуудыг ээлж дараатайгаар дэвсгэр нутаг, хүн амыг нь хамарсан орон нутгийн радио нэвтрүүлэгтэй болгох бололцоог судлан үс шаттайгаар хэрэгжүүлж эхлэх зэрэг тодорхой заалтууд өгсөн нь мэдээллийн хэрэгслийн хөгжил, хүн ардын эрэлт хэрэгцээг харгалзсан чухал арга хэмжээ юм. 

Үүний зэрэгцээ радио, телевизийн бүхий л хуч, нөөц, давуу талыг илрүүлэн дайчлах нь нэвтрүүлгийн үр нөлөөг дээшлүүлэх гол хүчин зүйл гэдэг нь тодорхой. Жишээлэхэд радио сурвалжлагч нарын нэрлэдгээр чанга яриагаар нэвтрүүлэг хийх, сэтгүүлч газар дээрээс нь бэлтгэсэн шууд сурвалжлагыг олшруулах зэргээр радиогийн өвөрмөц давуу талыг ашиглахад анхаарах нь чухал юм. Радиогийн шуурхай, хүртээмжтэй шинж чанарыг дээд зэргээр ашиглах, телевизийн нэвтрүүлэгт нуршуу ярианаас ангижирч, ажил, амьдралын чухал баримтыг дэлгэцэд дүрслэн харуулах, тодорхой асуудлаар олон түмний санал бодлыг солилцуулах бололцоог бүрэн дүүрэн ашиглах замаар сонгогч, үзэгчдийн тавьж байгаа шаардлага зөв зүйтэй юм. Аль ч тохиолдолд сэтгүүлч, оператор, нийт уран бүтээлчдийн боловсрол, мэргэжлийн ур чадвар шийдвэрлэх үүрэгтэй учир тэдгээрийн онол улс төрийн бэлтгэл, эдийн засаг, ажил төрлийн мэдлэг, арга барилыг дээшлүүлэх талаар Мэдээлэл, радио, телевизийн улсын хорооны манай, захиргаа, олон нийтийн байгууллага нэгдсэн систем боловсруулан хэрэгжүүлэх хэрэгтэй байна. 

Намын их хурлын дайчин үзэл санаа, үзэл суртал зохион байгуулалтын цогцолбор ажлын үр дүнд манай нийгэмд бий болж байгаа бүтээлч уур амьсгал нь хэвлэл, мэдээллийн хэрэгслийн үйл ажиллагааг улам идэвхжүүлэх, манай нийт ажлыг урагшлуулах бодит бололцоог бүрдүүлж байна. Нам, төр, олон нийтийн бүх шатны байгууллага радио, телевизийн нэвтрүүлэг, нийтлэлд туйлын соргог хандаж, тэдгээрийг хамт олны хүмүүжил, ажил төрөлд чиглэсэн зорилготой нөлөөлөх зэвсэг болгон ашиглах нь нэн чухал зорилт мөн. Хэвлэл, радио, телевизийн шүүмжлэлийг ил далд элдэв хэлбэрээр эсэргүүцэх, чимээгүй өнгөрөөх гэж оролцох нь удирдах ажилтан, боловсон хүчний ажлын арга барилд харш юм. МАХН-ын Төв Хорооны тогтоолд нийтлэл. нэвтрүүлэгт дэвшүүлсэн асуудлыг шуурхай шийдвэрлэх, шүүмжлэлийн мөрөөр ажил хэрэгч тодорхой арга хэмжээ авч үр дүнг хэвлэл, мэдээллийн газарт заавал мэдэгдэж байхыг яам, тусгай газар, олон нийтийн байгууллага, аймаг, хотын нам, улсын байгууллагын удирдлагуудад даалгасныг ажил амьдралд хэрэгжүүлэх нарийн журам боловсруулж ажиллах нь чухал байна. 

МАХН-ын XIX их хурлаас хэвлэл, мэдээллийн байгууллага, хамт олны өмнө дэвшүүлсэн зорилт, салбарын ажлын талаар Намын Төв Хорооноос гаргасан тогтоол шийдвэр, нөхөр Ж. Батмөнх төвийн хэвлэл, мэдээллийн байгууллагын удирдах ажилтан нартай уулзаж өгсөн. Үүрэг, даалгаврыг өдөр тутмын үйл ажиллагаандаа идэвхтэй хэрэгжүүлж, нэвтрүүлгийн ур нөлөөг тууштай дээшлүүлэх нь хэвлэл, радио, телевизийн сурвалжлагч, идэвхтэн бичигчдийн эрхэм чухал зорилт мөн. 

